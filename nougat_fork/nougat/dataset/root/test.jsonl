{"image": "images/pg65580/73.png", "markdown": "skeppar Pust lägger bi.»\nInom ett ögonblick hade skepparens starka armar gjort en öppning i folkmassan\nnog vid för att både han och hans vän slaktaren i allsköns maklighet, skulle\nkunna åse härligheten.\n\n»Hvad säger bror om så'nt spektakel?»\n\n»Hvad jag säger? Jo jag säger» svarade denne med ett bredt grin — »att tacka\nvet jag Stina Flink, då hon dansar Branickulan på förgylda råttan!»\n\n»Det var ett sant ord af mäster» inföll nu madamen, som för ett ögonblick åter\nlyckats tränga sig fram och ville ställa sig in hos sin farlige granne.\n\nSkepparens solbrända, skäggiga anlete lutade sig ned öfver henne med ett\nobeskrifligt illmarigt uttryck, hvarefter han lugnt och varligt makade henne ett\nlångt stycke åt sidan.\n\n»Vet hon madam» sade han efter fullbordad gärning, »hon är lika dum som\nett sprucket flatstrandsostron. Hvad är väl detta spektakel annat än ett lappri,\nsom förvänder ögonen på kvinnfolken? Nej, tacka vet jag långt där borta vid\nvärldens ände ser hon, där jag senast var, där var det så godt om guld och silfver\natt dessa s. k. ädla metaller voro liksom runstyckskringlor för en bagarprins. —\nOxar, hästar och andra fyrfota djur körde man med kedjor af rödaste guld.»\n\n»Nej, hvad säger skeppar Pust?»\n\n»Jo, och alla kor hade brokiga silkessläp i stället för svans — för att nu inte tala\nom hönsen och de andra flygfäna, som bespisades med bara guldkorn.»\n\n»Å kors!» sade madamen undrande, — »är det långt till det landet?»\n»Just inte nästegårdsväg, sa” kärringen peka” på månen.»\n\n»Nej.\n\nlyser och blänker om dem där borta på trappan. Ack hur kloke och förståndige\nse icke kavaljererne ut och hur sköna äro icke kvinnfolken! Liksom det icke skulle\n\nnu junker storljugare och låt mig få en titt. — Ser han inte hur det\n\nfinnas så mycken vishet och skönhet här i landet, som det fans guldkorn där\nborta vid världens ände — har man väl hört maken?»\n\n»Jo för böfveln i våld, mamma lilla! De vise männen och de sköna damerna\nhandskas också med sina små guldkorn, som om de bara voro kråkor och höns.»\n»Mamma kan han vara själf mäster skeppare! Och akta sig vackert att tala om,\nsom han gjorde i går, att han ville vrida om nacken på alla höns och sprätthökar,\nför jag är icke alltid så dum som jag gör mig.»\n\nSlutet af meningen försvann i det allmänna sorlet. Festtåget var slut och\nfolkmassan böljade långsamt fram öfver den förut afstängda delen af torget mot\ngamla kungshuset. —\n\nDet var ett riktigt haf af ljus som strömmade gästerna till mötes, då de höga\nglasdörrarne till festsalen öppnades. Längst fram höjde sig där en mattklädd\n\n73", "meta": "[]"}
{"image": "images/pg65580/74.png", "markdown": "plan, scenen för det blifvande skådespelet. Fonden utgjordes af ett blått sam-\nmetsdraperi öfversålladt med guldarabesker och gulderepiner. På sidorna stodo,\nistället för kulisser, tolf höga piedestaler, rikt förgylda och på hvar och en af dem\nhvilade en gudinna, iklädd en dräkt af siden och flor i blandade färger, broderadt\nmed guld och silfver. Bakom dem åter höjde sig balkonger, rikt draperade med\nbroderade sammetstäcken. Här hade musiken, bestående af pukor, trumpeter\noch flöjter, sin plats.\n\nSjälfva salen slutligen, hvilken upplystes af skenet från stora, mångarmade\nsilfverljuskronor, var klädd med tapeter i skiftande färger. Här hade de inbjudna\nåskådarne intagit sina platser på de utsatta bänkraderna.\n\nNu kommer festtåget! Vid en på samma gång liflig och skrällande musik inträder\nden kungliga cortégen, företrädd af romerska riddare i stora allongeperuker och\nnätta spatservärjor, samt slutande med ett led af till morianer utklädda flickor i\nkorta styfkjortlar, bärande solfjädrar i händerna.\n\nUnder åskådarnes underdåniga bugningar delar sig festtåget på båda sidor om\nde kungliga personerna, som taga plats längst fram i salen, och konungen gifver\ntecken till festens öppnande. —\n\nFörst höres en ensam flöjt uppstämma några klagande toner, under det att det\nblå förhänget långsamt höjer sig, blottande för åskådaren ett leende landskap\nmed djupblå, klar himmel, sollysta fält och gula orangelundar. I förgrunden\nhvila Bacchus och Pomona på en bädd af blommor och murgröna. Musiken\ntilltager så småningom i styrka. Äfven den smattrande trumpeten blandar sina\nljud med de klagande flöjterna.\n\nÄndtligen vakna de slumrande gudamänniskorna till lif och se sig undrande\nomkring åt alla sidor öfver den lysande syn, som möter deras blickar. De skynda\nsig till Olympen för att omtala för Mars och Venus hvad skönt jorden nu åter\nsynes framalstra i gudarnes förra boning, det gamla Manhem.\n\nSå falla pukorna in. Ett tungt rassel och dån höres närma sig bakom scenen.\nEn vagn, skimrande af guld och glittrande stenar, inskjutes af en skara slafvar,\nhvilka hållas fångna med rosenkedjor af sköna cupidoner. Ofvanpå vagnen hvilar\nen underbart skön kvinna. Det är Venus, som håller den stridslystne Mars\nbunden i sina rosenkedjor. Där hon far fram, väcker ett blomsterregn till lif, alla\nde »tillåtna lustbarheter», som den fredssälle kung Fredriks lyckliga regering för\nmed sig.\n\nEn allmän hänryckning griper åskådarne. Ett så storartadt och på samma gång\ndjuptänkt skådespel har icke varit gifvet sedan Stanislaus Leczinsky, under de\nsista krigsåren, gästade hufvudstaden. Man kan icke nog prisa anordningarnas\nskönhet.\n\nMen klingande fanfarer påkalla på nytt uppmärksamheten. Vid tonerna af\nen munter kontradans inträda Atlas, Europa, Asia, Afrika och Amerika och\n.omgifva gudinnans vagn. I fonden höjer sig på en molnsky det svenska riksvapnet,\nuppburet af tvänne lejon, af hvilka det ena, såsom den tidens krönikeskrifvare\n\n7", "meta": "[]"}
{"image": "images/pg65580/75.png", "markdown": "berätta, »kastade oräkneliga nådeblickar öfver land och vatten medan det andra\nljungade med sina kringstrålande ögon mot fienden».\n\nNu höll musiken upp och Venus deklamerar:\n\n”Hvwad Carol war i strid, kung Fredrik är i friden, Hwad Fredrik är i frid, kung\nCarol war i striden En maklös konung Carl i själfwa fejden war I frid kung\nFredrik dock sin like icke har. Kung Carl den tolfte war i alla krig den störste\nHvad är då uti frid kung Frederik den förste? Hans ålder, wishet och hans dygd\nsamt hjältemod De wittna att han ock ej rörs af sämre blod — Blott konung\nCarols namn kund” fägnad med sig föra, Kung fredrik äfwenwäl det samma\nmäktar göra.\n\nHo undrar då om wi all rädsla från o8 slå När wi de8 födslofest med wördnad\nskåda få All ungdomsblygsel will från wåra hjärtan swinna Så stor är glädjen\nwår, när wi den nåden winna Att se den sälla dag, wår konungs födslostund\nEn fägnad, som rätt far från hjärtats inre grund Gud tänkte ock på dig! och\nuppå huldarika! Han glömme icke o8 att wi med er tillika Må äga Himlafrid och\nsåledes få därnäst, Hwad som för er och o8 kan wara allra bäst! Gud skydde\nRiksens Råd och alla Swea Ständer Gud sägne ock enhwar i alla Rikets länder!\nGud hjälpe 08 i krig! Gud hägne oB i frid Och skänke oB med dig en högst\nbehaglig tid”\n\nFemtio morianer, efterträdda af Bacchus med ett rikt följe af bacchanter och\nsatyrer, kringbjödo nu förfriskningar, bestående af likörer och andra kostbara\ndrycker, under det att de senare afsjöngo glada dryckesvisor.\n\nFörsta delen af festen var slut och gästerna drogo sig till de inre rummen, medan\nsalen ställdes i ordning för dansen.\n\nAlla uttömde sig i loford öfver mäster Langlois” skicklighet, som framtrollat\nså många vackra saker. Konungen hade återvunnit en del af sitt goda humör,\noch drottningen visade sig synnerligen nådig mot den lycklige poeten för de\ndrag af gudfruktighet, som han så väl förstått att lägga in i sina snillrika\nvers; »hvarigenom han gjort sig förtjänt af», sade hon »att i framtiden vara\nihågkommen, då något pastorat blefve ledigt».\n\n» Hvilken förtjusande peruk Pomona hade!» sade fröken Liewen, i det hon tog\n\nfriherrinnan Buddenbrock under armen och förde henne till ett litet kabinett vid\nsidan af festsalen.\n\n»Ja, den var i sanning makalös — och så väl och naturligt hennes ansiktsfärg sedan\nvar anlagd — Entre nous! Hon måste bestämdt känna till den nya oljemasken,\nsom Laforme beskref för oss i går afton att damerna i Paris lägga på ansiktet\nom kvällen, för att få karminen att falla bättre ut.»\n\n»Ahl — superbt! — men se där vår farlige Argus!» utropade fröken Liewen\nafbrytande, i det hon kokett vinkade med solfjädern åt en kavaljer att taga plats\nbredvid dem vid ett af spelborden.\n\n75", "meta": "[]"}
{"image": "images/pg65580/76.png", "markdown": "Det var en medelålders man med egendomliga, fast tilltalande anletsdrag: en\novanligt hög, bakåtlutande panna, en hög, krokig näsa och stora, utstående ögon.\nHans lutande gång och tafatta bugning påminde icke om den artige »hofbussen»,\nmen den öfverlägsna minen tydde icke dess mindre på den erfarne världsmannen.\n\n»Verserna voro ju förtjusande, min bäste hofsekreterare», sade friherrinnan, i\ndet hon artigt vände sig mot honom.\n\nHofsekreteraren svarade endast med en ny sirlig bugning.\n\n» Hvilken blygsamhet! — men ni är så bortskämd af smicker och courtoisie, att ni\nej förstår mitt uppriktiga beröm.»\n\n»Tro icke att det är därför att vi ängslas för någon ny Argus» inföll fröken Liewen\nskrattande, »som vi anhålla att få beundra Er, monsieur Dalin.»\n\n»Mina damer anse sig således hafva skäl för sitt beröm?» svarade den tilltalade\ni lågmäld ton. »Alla äro nu för tiden icke lika lyckliga. — Tyvärr var det\nicke jag, namnsdagspoeten», fortsatte han, i det han satte sig vid bordet och\nbläddrade i en kortlek, »som nu borde komma i åtanke utan en långt värdigare\nApollobroder.»\n\n» Alltid lika anspråkslös, men säg mig då, en confiance, hvarför tillhör vår store\npoet alltid minoriteten?»\n\n» Ack, min nådiga fröken, det är ju en riktig samvetsfråga för Argus — men hvad\nskall man väl göra, då majoriteten endast gör sottiser?»\n\n»Artigt sagdt mot oss, damer af partiet, af vår artigaste hofman; — men å propos\nmajoriteten, hör man något nytt om kriget?»\n\n»En naiv fråga till en poet», svarade Dalin skrattande, i det han ledsagade sitt\nskratt med en häftig rörelse på skuldrorna, » vi som endast tänka på sång och\nkärlek. — Sådana förtjusande små hattar, som sitta instuckna under den lilla\nbröstrosetten — under själfva hjärtat! Man kunde ju vara färdig att ändra hela\nsitt politiska program för lyckan att få vidröra en dylik talisman.»\n\n»Tyst Ni, herr Näsvis» sade friherrinnan, i det hon slog åt honom med solfjädern.\n»Men där kommer ju vår charmante general Stenflycht; han skall tala om det\nsom Ni icke vill säga oss. — Icke sant, herr general», fortfor hon, vänd till den\ninträdande, en gammal krigare med stel hållning och kärfva anletsdrag, »vi skola\nju snart drifva ryssen från Östersjön?»\n\n» Vill blott Gud vara neutral, skall det vara en bagatell», svarade generalen, i\ndet han vred upp sina knäfvelbårar och tog på sig en bister uppsyn. — »Men\nman talar och skrifver nu för tiden om så mycket som aldrig blir af...»\n\n»Mig synes», invände Dalin med sin egendomliga, lågmälda röst, »som borde\nvår svenska Simsons väl mycket afrakade hår ännu en tid få växa till, innan man\nförde ut honom i vapenskramlet.»\n\n76", "meta": "[]"}
{"image": "images/pg65580/77.png", "markdown": "»Tunnor attan, hvarför så?» svarade generalen med hetta. »Är då icke hvar och\nen af oss lika god som tio ryssar?»\n\n»Om våra bröder och män icke vilja tåga ut», inföll fröken Liewen med ett\nförtrytsamt ögonkast på Dalin, »för att hämnas den olycklige Malcolm Sinclairs\nblod och fånga dessa afskyvärda ryssar, skola vi kvinnor göra det.»\n\n»Stolta ord, men värdiga en svensk dam», svarade Dalin bugande. »Det är\nväl kännedomen om dessa tänkesätt bland det sköna könet, som gör de flesta\ndesertörerna bland oss.»\n\n»Ja, för tunnor attan, mina nådiga damer», inföll generalen med ett belåtet grin\n— »få ryssarne att desertera, ha, ha, ha ... för böfveln i våld en god idé — bättre\nän vår illustre generals, som han förtrodde konungen.»\n\n»Le brave de la faction? ... vår charmante landtmarskalk? ...»\n\n»Ja, för tusan, han och ingen annan. Hans Maj:t frågade honom nyss, hvar han\nhade sin plan för den tillämnade campagnen. — \"Här, svarade han», och gjorde\nen åtbörd mot hufvudet. » Här! — för tunnor attan, som det någonsin skulle\nfunnits något där.»\n\n»Ja, hvem skulle väl kunnat tro något sådant!» sade Dalin med ett sarkastiskt\nIcende, som narrade hela sällskapet i högljudt skratt. Generalen, som missförstod\norsaken till deras munterhet och trodde den låg i hans berättarkonst, började\natt berätta historien på nytt, då en ung kavaljer inträdde i rummet med baron\nMeijersdorff under armen.\n\n»Är kriget redan förklaradt, efter så mycken munterhet råder» frågade han\nfriherrinnan.\n\n»Nej! tyvärr», svarade denna som icke tagit del i munterheten. »Allvarliga\ntankar trifvas icke med tomt ordprål — men må Gud förlåta mig», fortfor hon\nlidelsefullt, »skulle jag icke i tio år vilja utstå alla afgrundens kval, om vi blott\nkunde få krig mot dessa ryssar och tillfälle att hämnas på detta föraktliga folk.»\n\n» Ack, min friherrinna», skyndade sig baron Meijersdorff att infalla, »jag för min\ndel skulle gärna för samma ändamål underkasta mig samma kval i hela tjugu\n»Men, mitt herrskap», invände Dalin med låtsadt allvar, »om vi nu förklara\nkrig mot Ryssland och blifva slagna och i grund förstörda, hvilket angenämt\npassetemps under de där tio eller tjugu åren!»\n\n» Ah, min herre», afbröt friherrinnan honom med värdighet. — » Man skulle dock\ni sådant fall hafva visat hela världen vårt mod .... vi skulle hafva befriat oss\nfrån den nesa, med hvilken vi hittills krupit för det sämsta af alla folk. —\nmin baron», tillade hon, då Meijersdorff vördnadsfullt böjde sig ner och kysste\nhennes hand, » Ni är en sann, en verklig ädling ...»\n\nEn rörelse bland den samling kavaljerer, som stängde dörren till festsalen, åtföljd\naf hviskningen, att konungen var i antågande, tystade orden, som friherrinnan\n\n7", "meta": "[]"}
{"image": "images/pg65580/78.png", "markdown": "hade på tungan, och kom baronen att resa sig upp.\n\n»Jag ville sätta upp alla våra ordenshemligheter[7] mot en lumpen niodalerssedel»,\nsade Dalin till sin granne medan de, bugande för konungen, drogo sig in i festsalen,\ndär dansen nu tog sin början, »att den skräflaren Meijersdorff aldrig varit närmare\nen lycklig béte. — Gumman kan emellertid säga som salig Fontenelle, då en ung\nflicka kysste hans sekelgamla hand: \"ack, sade han, om jag varit tjugu år yngrel'»\n\nKungen hade ändtligen återfått sitt goda lynne. Utan att fästa sin uppmärk-\nsamhet vid någon viss person, räckte hans välvilliga leende till för alla. Han\nvar synbarligen stadd på en af sina sedvanliga ronder, för att, som han sade, se\nefter om något vackert villebråd råkat i drefvet. Och det var därför som han\nmed en viss orolig nyfikenhet kastade sina blickar öfver de bugande grupperna,\nför att se efter om icke bakom de främre leden dolde sig någon blyg, ungdomlig\nskönhet, eller kvardröjde orörligt på samma ställe, för att kunna uppfatta de\nbugandes anletsdrag, då de reste sig upp. Följde man hans matta, glåmiga ögon,\nsåg man huru de glänste till af förtjusning, då de förstulet smögo sig ned till\nden välformade fotvristen, som den sköna ägarinnan så behagfullt förstod att\nblotta utanför den broderade styfkjortelskanten, under det att hon gjorde sin\nmest ärbara nigning för majestätet.\n\nI ett sådant ögonblick af belåtenhet och njutning var det som han händelsevis\nkom att titta åt sidan och upptäckte friherrinnan Buddenbrock, för hvilken\nbaronen som bäst gjorde sin hyllning. Ingenderas åsyn kunde vara angenäm.\nDen ena af dem var mor och en envis och oböjlig mor till den unga dam, för\nhvilken han på sista tiden fått ett så pressant tycke, och den andre sades vara\nhennes gynnade friare.\n\nI och för sig betydde väl detta ej så mycket, men därtill kom att friherrinnan\ndjupt förolämpat honom i ett samtal rörande detta ämne. Och om han än\nvar otillgänglig för alla varaktigare intryck, kunde likväl minnet af dylika små\nmisshälligheter länge gro inom honom.\n\nEn molnsky lade sig också genast öfver hans anletsdrag. Han fattade hof-\nmarskalken Däben häftigt i armen och sade sakta, men dock tillräckligt tydligt\nför att kunna fattas af de kringstående:\n\n»Sannerligen tror jag inte att vår stolta, vår nådiga friherrinna öfvar sig som\nfédrottning till vår nästa assemblé.»\n\n»Snarare då som Valkyrian eller vilda skogskungens maka, som såg sin gamle\nälskare vid ljussken och fann honom på nytt vara en yngling», svarade Däben i\nsamma ton. —\n\nSvaret, som hänsyftade på en nyligen timad kärlekshistoria, roade kungen synbart.\noch han gaf också sitt nöje luft i ett högljudt skratt. Ledd som det tycktes af en\nhastig ingifvelse vände han sig om och gick rakt på föremålet för deras samtal.\nStelt och högdraget, med minen af en drottning, gjorde friherrinnan, omgifven\naf sina beundrare, sin undersåtliga reverens.\n\n78", "meta": "[]"}
{"image": "images/pg65580/79.png", "markdown": "»Det gläder mig att se er redan återställd efter den lilla förkylningen på Carlberg»,\nbörjade kungen i det han med ett vänligt småleende besvarade hennes hälsning. —\n» Af ert utseende kan man förstå att det gamla ordstäfvet är sannt, som säger att\nlidandet föryngrar understundom. Ni har, beim Gott, embellerat; man föryngras\nnär man lider!»\n\nEtt nästan omärkligt drag af ironi smög sig öfver friherrinnans anlete, i det hon\nsvarade:\n\n»Ers Majestäts höga välbehag är liksom en lifgifvande källa, vid hvars blotta\nåsyn en trogen undersåte känner sig som ung på nytt.»\n\n»Mein lieber Gott! jag en källa?»\nKungen skrattade så att han blef alldeles röd i ansigtet.\n\n»Men apropos! Har Ni säker vakt kring djurgården så att inte villebrådet skjutes\nbort af krypskyttar?»\n\n»Ers Majestät talar i gåtor» — sade friherrinnan med en viss skärpa i rösten, »och\ntäcktes icke onådigt upptaga om jag icke fattar dess helt säkert djupa mening.»\n\n»Beim Gott! Den som ursäktar sig han anklagar sig ... men, potz Donner, jag\nlofvar er tystlåtenhet. Ni skall få höra att jag vet allt!»\n\n»Det har gladt oss», fortsatte han vänd till baron Meijersdorff, »att se oss omgifna\naf god och vacker adel, som inbördes ingå allianser. Ert val, Meijersdorff, kan\ndärför icke annat än vinna vårt välbehag. — Men Potz Donner hade vi inte trott\natt det var för vår sköna guddotter, lilla fröken Ulrika, som man lade sina nät,\nmen Meijersdorff har fått en ful vana på senare tiden, han siktar på ett och\nskjuter på ett annat ... Vi vilja emellertid förlåta för denna gång och uppdrar\nmu åt er vår sekreta beskickning till general Buddenbrock i Helsingfors. — Ni,\nmin friherrinna,» tillade han i allvarlig ton »bör ej glömma, att om än Fredrik\nsöker vinna den sköna dotterns kärlek, vördar han, konungen, likväl icke mindre\nbarnets oskuld.» —\n\n»Hvarje tvifvel härutinnan skulle vara en förolämpning mot hela mitt kön»,\nsvarade friherrinnan, ur stånd att längre råda öfver sina känslor.\n\n»Potz Donner, min fru» utbrast kungen, som just hade vändt sig om för att gå,\n»denken Sie dann nach med hvem Ni talar?»\n\n»Må det aldrig kunna sägas», svarade friherrinnan lugnare, i det hon fäste en\nstolt blick på honom, »att en von Hagedorn glömt hvem som sitter på våra stora\nkungars tron.»\n\n»Jag finner att man icke häller är rädd för krig inom landet», svarade kungen\n»men vi skola minnas det vid fredsslutet.»\n\nMed dessa ord fattade han Däben under armen och aflägsnade sig hastigt, utan\natt bevärdiga hvarken friherrinnan eller de andra damerna med sin vanliga\nhälsning.\n\n79", "meta": "[]"}
{"image": "images/pg65580/80.png", "markdown": "Den förstnämnda kastade en stolt, nästan föraktfull blick efter honom. Därefter\nvände hon sig till baronen och sade på franska, i det hon mottog hans arm:\n»Förhänget är fallet, låtom oss skynda till menuetten!»\n\nI den stora festsalen hade dansen länge sedan tagit sin början. Det var ett\nskimrande ljushaf, fullt med glittrande förrädiska skär i form af strålande skön-\nheter. Den ena lysande toiletten öfverglänste den andra i dyrbarhet och prakt.\nFramför allt var det den långa roben, som vid denna tid utgjorde måttstocken\npå ägarinnans smak och konstsinne. Nedhängande i fylliga veck öfver den vida\nstyfkjorteln, smög sig det tunna, skiftande tyget i den samma förföriskt upp\nkring den hvalfiskspända korsetten, för att slutligen fångas midt för hjärtat i en\nbukett af konstgjorda blommor.\n\nNu börjar den andra turen i anglaisen. Sprittande af lif och glädje följa de\nklara flöjttonerna hvarandra i ständigt staccato, förstärkta i omkvädet af en\nkraftig treklang från valthornen. Damer och kavaljerer ordna sig på hvardera\nlångsidan af salen. Så falla äfven pukorna in. Med högburet hufvud och värdig\nhållning samt med handen hvilande på värjfästet närmar sig kavaljeren med\ntrippande steg sin dam. Hans diamantprydda skospännen glittra, då han gör\nsina konstfulla pas på det bonade golfvet. Nu vänder damen sitt vackra hufvud,\nöfversålladt med juveler och spetsar, mot honom. Hvita, välformade armar\nmed fint formade handlofvar sticka fram ur de med kostbara spetsuppslag och\nbroderier kantade ärmarna, då hon med behagfullt koketteri fattar roben, för\natt höja den tillräckligt mycket för att få tillfälle att visa styfkjortelns vackra\nkantbroderi och de små rödklackade skorna.\n\nHon fattar kavaljerens hand. Ett småleende sväfvar på hennes läppar, då de\nbyta plats i chainet. De nätta marongerna, hvilka likt en krans af kulörta lockar\nnedhänga från hennes pudrade hår, följa, skiftande i alla regnbågens färger,\nhufvudets rörelser.\n\nMen det är icke så mycket det enskilda paret, som frambringar den storartade\nanblicken. De skiftande brokadtygen, den glänsande silkesväfven med dess bruna\noch röda färgskiftningar bryta sig på ett så underligt sätt mot de hvita hufvudena\noch de glittrande juvelerna bilda en så vacker färglek, att man tycker sig liksom\nse ett helt tidehvarf på en gång passera nöjets tempel.\n\nDenna förtjusande tafla af artig belefvenhet, af glädje och ungdomsfriskhet\naflockade till och med den kritiske Dalin ett utrop af beundran.\n\n»En charmant anglaise», sade han till sin vän Carl Bonde, som stod bredvid\nhonom i fönstersmygen. »En havannapris vore dock som manna i öknen i detta\ndammoln.»\n\n»En ringa önskan», svarade denne, i det han upptog sin briljanterade snusdosa.\n— » Men nys nu ej för högt — vår vackra granne kunde tro att kanonerna redan\nhördes från S:t Petersburg. Men se, där kommer fröken Liewen från de inre\nrummen — gif akt på med hvilken förtjusande doux-sourir hon vänder sig mot\nden danske ambassadören. — Och en sådan coiffurel»\n\n80", "meta": "[]"}
{"image": "images/pg65580/81.png", "markdown": "» Allas vår Laforme passar icke på sin hönsomelette — men den är nog redan\nnågot vidbränd\n\nNej, där är han ju! Så viktig han ser ut — helt visst någon ny möss-intrig.»\n»Hvem är vår vackra frökens celadon i dag?» återtog Bonde efter en stund,\ndå Ulrika, förd af Svenske, passerade dem förbi. »Se med hvilken viktig min\nLaforme närmar sig dem. Men, mon Dieu, den andre slår icke Chamade vid\nförsta anfallet. — Ah, min junker, vore det någon annan än vår godmodige vän,\nhade ni säkert att vänta er ett godt värjstyng innan morgonen.»\n\n»Det synes vara en allvarligare courtoisie i fråga. — Mannen är en djärf best,\nsom vågar att rusa mellan vargen och fåret.»\n\n»En haltande liknelse — Meijersdorff varg, eh bien! — men flickan ett får? — Se\nmed hvilken grace hon för sitt vackra hufvud. — Men å propos vargar, tror mon\nami att vår store politiker där borta skall äga mod att genomdrifva kriget?»\n\n»Kanslipresidenten?»\n»Ja visst.»\n\n» Gyllenborg går aldrig öfver Rubicon i någon fråga — men låtom oss lämna plats\nför de unga tu och i stället utforska hvad kanslipresidenten kan hafva att säga\nLagercrantz. Det vore, ma foi, intressant att veta, hur fåfängan och ärelystnaden\nbära sig åt när de hämta stöd af hänsynslösheten och ränksmideriet.»\n\nPå sista tiden hade lyckans gudinna visat Svenske i rikt mått sin gunst. I duellen\nmed Meijersdorff hade han sålunda endast fått sin arm helt lindrigt sårad. Efter\nnågra få dagars förlopp var såret alldeles läkt, tack vare den salva som Lars tillredt\naf venetiansk tereak, torr bockblod, svafvel, stötta kräftsjärtar och svintänder,\nen salva som för öfrigt, enligt Lars” bestämda försäkran, var af den egendomliga\nart, att den ägde förmåga att ersätta blodets kraft i människokroppen.\n\nGenom sitt oförskräckta uppförande under duellen hade Svenske vunnit ett\nvisst anseende bland de unge adelsmännen. Och då han, tack vare biskopens\nkloka åtgärder, fått lyfta sitt lilla arf, nödgades han ej längre helt och hållet\nundvika deras nöjen. Han hade till och med hos mäster Langlois inhämtat de\n\noundgängligaste maneren för en man af värld.\n\nAtt denne hufvudstadens förnämste smakdomare icke fåfängt förspillt sin möda,\nsåg man tydligt redan denna afton. Till och med fröken Liewen lät sig föras af\nden finske ynglingen i kontradansen, hvarunder hon sagt honom i förtroende\natt hon beundrade hans vackra, artiga åtbörder och väl afmätta steg. Hon\nhade visserligen sett något hemlighetsfull ut, då han, djärf af hennes förtroende,\nberättat för henne, huru han, utan att ana det minsta, plötsligt fått den länge\nefterlängtade fänriksfullmakten och på samma gång befallts till den kungliga\nassembléen. Och han hade icke begripit det allra minsta, då hon förklarat att\nhon »nästan var på väg att dö af skratt», då han uttalat sin förmodan att det\nicke gärna kunde vara någon annan än kungen som sändt honom den.\n\nst", "meta": "[]"}
{"image": "images/pg65580/82.png", "markdown": "Men hvad betydde väl, hade han tänkt, alla de sottiser som han helt säkert gjort\nsig skyldig till — och en sådan måste denna gissning hafva varit — då han fick föra\nUlrika i anglaisen och sedan ostörd samtala med henne där borta i fönstersmygen.\nOch lyckan tycktes vara ömsesidig, att döma af den unga damens kärleksfulla\nblickar.\n\n»Kusin tycker således», sade Ulrika, i det hon lät sina ögon kokett halka öfver\nsolfjäderskanten, »att edra landtliga fester i Åbo voro angenäma.»\n\n»Ja, på sätt och vis, kusin.»\n\n»Då damerna fingo sitta hela kvällen och suga på sötmjölksost och hallonsylt,\nom de icke ville springa enkleken. I sanning det roligaste tycke, jag någonsin\nhört», tillade hon med ett hjärtligt skratt.\n\n»Kusin måste finna ett särdeles nöje i att skämta öfver våra gammalmodiga\nvanor i Finland. — Jag sade ju endast att man var mera otvungen då man kände\nalla och umgänget endast var mellan vänner.»\n\n»Bättre och bättre! ... Man bör fara från Stockholm till Tälje, för att söka sig\nstort umgänge! ... Men, å propos umgänge», ändrade hon sig, då Svenske icke\nsyntes böjd att skämta, »är min krigskusins blessyr läkt nu? — Och har ej vår\nbaron utbedt sig att få göra en ny?»\n\n»Det där var ju endast en bagatell! Om icke min tjänstgöring hindrade, skulle jag\nanhålla om en ridtur i kusins angenäma sällskap för att visa att jag är fullkomligt\nåterställd. — När skola vi företaga den där utfärden till Liljeholmen för att leka\nenkleken?» fortfor han skrattande.\n\n» Ah! Ciel! ... skulle kusin Liewen säga! Nu kan man verkligen höra att kusin\ndragit nytta af edukationen. — Men hvarför skall alltid tjänsten hindra?» tillade\nhon i naiv ton. — » Alltid talar kusin om krig, kosacker och tjänstgöring, liksom\nmonsieur Laforme om politik, turkar och ryssar. — I sanning två angenäma\nkavaljerer, som jag råkat ut för denna afton.» — »Nå, hur var det nu min herre»,\nafbröt hon sig, då Laforme i detsamma närmade sig »står den ottomaniska\nporten ännu öppen för oss, eller har den elaka ryssen stängt den?»\n\nLaforme besvarade icke frågan, utan anhöll, under det han gjorde en den sirligaste\nbugning, att få föra balens drottning till hennes fru mor, hvilken väntade i\ngalleriet.\n\n»Ja-ja», suckade Ulrika, i det hon släppte Svenskes arm, »ni hör ordern, kusin,\noch vi fruntimmer måste också lyda signalerna. — Således, min herre, vår\nlösen vare: Liljeholmen ... Men låt se kusin» tillade hon i det hon med ett\nocfterhärmligt uttryck af värdighet och förnämhet fattade Laformes hand »att ni\ndå icke mera tänker på de små rara kusinerna med sötmjölksost och hallonsylt.»\n\nSvenske hann ej besluta hur han skulle svara, då en butter röst väckte honom ur\nhans tankar.\n\nNär han vände sig om befann han sig ansikte mot ansikte med general Stenflycht.\n\ns2", "meta": "[]"}
{"image": "images/pg65580/83.png", "markdown": "»Tunnor attan, unge man», utbrast denne, i det han ställde sig bredbent framför\nhonom, »de där styfkjortlarna synas mig enkom gjorda att hålla oss karlar på\nafstånd, ha, ha, ha! Och ändå sträfva dessa trollsländor att på allt sätt draga\nss, fattiga syndare, till sig. — Det är naturens ständiga lek: draga till sig och\nstöta bort.»\n\nSvenske ursäktade sin tankspriddhet så godt han kunde. Han var första gången\npå hofvet och hade så mycket att beundra, lysande dräkter och sköna damer.\n\n»Raggen må ta” deras galna klädbonader», afbröt honom generalen vresigt, »såg\njag icke i går på Norrbro en prästdotter som gick och spatserade i en vid sidenrob\nå quene trainante, som det lär heta på rustkammarspråket, och detta så att\nsmutsen stänkte omkring henne. — Och då jag kom hit i afton, gick där icke en\nsådan där lång utstyrd räkel mot mig, som jag tog för själfva landtmarskalken. —\nNå, hvem tror mans min unge vän att det var? — Jo — en assessor. — En skrifsudd\noch lagvrängare i entoilage-manchetter och med två betjänter i husarlivré med\nsilfver på mössorna bakefter sig. — Skulle just gått an i salig kungens tid! — Men,\ntunnor attan, det är andra tider vi lefva i nu under detta skrifvarväldet!»\nSvenske önskade generalen allra minst till Blåkulla, men då ett tillfälle att\nundkomma icke infann sig, nödgades han åhöra en utförlig redogörelse öfver\ngeneralens uppfattning om partierna i landet, huru han brukade bota rosen i sitt\nsjuka ben genom att bära en skinnpung med tysk såpa kring halsen, hur man i\nPreussen lagt sig till med järnladdstockar i stället för sådana af trä o. s. v.\n\nOch när Svenske sent omsider befriades från sin plågoande, hade friherrinnan\noch Ulrika redan lämnat festen.\n\nx.\n\n»Hvad hon såg liknöjd ut», sade Svenske för sig själf, under det han gick upp till\nsitt rum i härberget. »Men hvad är det att bry sig om. Mina drömmar kunna\nju aldrig blifva verklighet ... Hennes småleende var likväl förtjusande.»\n\nHan stannade i trappan och stirrade tankfull mot månskenet, som föll in genom\nde dammiga fönsterrutorna. — »Dock, tusen gånger nej! det får ej ske! — Någon\ngång måste det sluta. Jag har ingen rätt att fordra hennes uppmärksamhet.\nHon må gärna skratta åt min kärlek ... men hon får ej bli för mig annat än en\nvacker bild ...»\n\nDet var med denna föresats, som Svenske slöt sin dag. Om han sedan ändrade\nsig och gjorde upp några nya kärleksplaner för de kommande dagarna, torde\ndetta hafva skett i drömmens land.\n\nDå Svenske vaknade omtalade nämligen Lars att hans herre fört »ett rysligt\nlefverne» under sömnen och flere gånger ropat ett fruntimmers-namn, hvilket\nefter den nya drömboken icke gärna kunde föra något godt med sig.\n\nAntingen nu drömboken verkligen spådde sant eller Lars hade säkrare grund för\nsitt siareskap — allt nog, det onda, som skulle komma, lät icke länge vänta på sig.\n\n83", "meta": "[]"}
{"image": "images/pg65580/84.png", "markdown": "Biskopen hade icke varit riktigt nöjd med Svenskes uppförande från den dag, då\nhan erfor hans intresse för fröken Buddenbrock, hvilken dam enligt biskopens åsikt\nbort vara för Svenske liksom den förbjudna frukten för det första människoparet,\nalldenstund hon tillhörde det motsatta partiet. Det hade uppstått allt häftigare\nstrider mellan den nyss så foglige ynglingen och den kanske något för stränge\nbiskopen, hvilka strider slutat med att Svenske nästan helt och hållet upphört\natt besöka honom. I stället kom han att allt oftare sällskapa med Laforme,\nMeijersdorff och andra unga män af hattarna, hvilka med allt gevalt sökte locka\nhonom öfver till partiet. Under vanliga förhållanden hade detta icke varit svårt.\ndå han både af natur och böjelse drogs åt de krigiska, handlingskraftiga männens\nsida och icke åt de fredsälskande mössornas; men frändskapsbanden voro starka\ndenna tid och han hade därför icke ens tänkt på att bryta med sin gamle vän\noch välgörare.\n\nMed de nya vännerna lefde han ett allt annat än dystert lif. Han hade nyligen\nintagits i ett illustert ordenssällskap, där Dalin var själen. Icke sällan gick man\nfrån middagen hos den ene ordensbrodern till soupern hos en annan. Svenske\nvar icke minst välkommen i sin egenskap af rival till Meijersdorff, hvars heta\nblod ännu lättare än förut kunde bringas i jäsning. Några vidare förvecklingar\ndem emellan uppkommo dock icke, då baronen, som i själfva verket endast\nville profva sin styrka på oerfarna ynglingar, hade fått en afgjord aktning för\nSvenskes kallblodighet och skjutskicklighet. Tack vare friherrinnan Buddenbrocks\nförsäkringar betraktade han honom icke häller såsom sin rival, trots den påtagliga\nuppmärksamhet, som Svenske på sista tiden visat Ulrika.\n\nNästan sig själf ovetande hade sålunda Svenske på samma gång trädt under\nkrigspartiets fanor, som han allt tätare omspunnits af kärleksgudinnans förrädiska\nskimmernät. Han var icke häller fri från en viss portion själfkärlek och öfvermod,\ndå han, tack vare sina framgångar, börjat uppskatta sitt eget värde. Den omsorg\nhvarmed han blåste bort dammet från sina spetsmanschetter och utslätade dessa\ni yppighetsförordningen så strängt förbjudna » Agremens poins d'Espagne», tydde\npå att steget till den cirklade hofmannens krets och vanor icke längre var så\nsvårt att uttaga för honom som några månader tidigare.\n\nHan förde Laforme under armen, hvars tal synbart intresserade honom, under\ndet att de långsamt promenerade uppför Drottninggatan. Enligt den instruktion\nsom den förre fått af fröken Liewen, sökte han på allt sätt underblåsa Svenskes\nvaknande böjelse för Ulrika; och han gjorde sig icke häller samvete af att\nöfverskrida densamma. Svenske fick icke allenast veta att det var Ulrika, som\nönskat hans närvaro på den kungliga assembléen, utan äfven att ryktet om den\nförestående förlofningen mellan henne och baronen var fullkomligt ogrundadt.\nHennes far hade från början varit emot detta parti. Familjen Buddenbrock hade\nicke mer än partipengarna att lefva af och hvad baronens arf vidkom, visste en\nhvar att det sväfvade lika högt öfver molnen som Schulenbergs hessiska pension.\nI framtiden hoppades friherrinnan att få ärfva en rik morbror i Holland. Det var\ntroligen detta arf, hvilket ryktet förstorat till millioner, som baronen fikade efter,\n—så vidt hans kurtis icke, såsom andra påstodo, snarast orsakades af fåfängan att\n\nsu", "meta": "[]"}
{"image": "images/pg65580/85.png", "markdown": "vilja kallas konung Fredriks rival. » Emellertid», slutade Laforme, »är flickans\nmor lika exorbitant förtjust i honom, som flickan själf — hvilken kallar honom en\nmauvais plaisant — är trött på hans sällskap — som hon också visat med en och\nannan korg.» —\n\nDe hade nu hunnit till Wredeska huset, där franske ministern, S:t Séverin, hade\nsin bostad och dit de ärnade sig. Ministern skulle nämligen midt i Julivärmen\ngifva en af sina lysande middagar för de svenska vänner, hvilka de hotande\nryktena om ett snart stundande fredsbrott förmått att utbyta trefliga landtgods\nmot hufvudstadens heta och osunda stengator.\n\nDen ena vagnen efter den andra med betjänter i lysande livréer hade redan\nstannat vid ingången till ministerns bostad. Många af gästerna voro därför\nsamlade i försalarna, då Svenske och Laforme inträdde. Om några minuter skulle\nhofmästaren med högviktig min förkunna att borden voro serverade.\n\nMen — underligt att omtala — den stora råbocken, festmåltidens pice de.\nvar ännu icke färdigstekt, hvilket oangenäma faktum förskaffade köksmästaren\nett förfärligt hufvudbry. Mäster Lemartins röda anlete tycktes utsvetta riktiga\nblodsdroppar, då det sken framför den klara sprakande spisellågan nere i köket.\nOch för hans lifliga åtbörder och blixtrande ögonkast sprungo underkockar,\n\nsockerbagare, tårtbagare, stekvändare och diskerskor som om de varit från\nvettet.\n\nStekvändarne voro isynnerhet föremål för hans vrede, därför att de icke passat\npå de i fem rader hängande stekarna: — ett stort vildsvinslår och en rå bock, för\natt icke tala om kapuner, kycklingar, unghöns, dufvor, änder o. s. v., hvilka\nunder flere timmar undergått en jämn och enligt alla konstens regler afpassad\nstekning.\n\nFörmiddagen hade varit så vacker; allt mera förföriskt hade den blå himmeln\nfrestat kökspojkarnes unga sinnen, så att deras nyfikenhet till slut tagit öfverhand\nöfver pliktkänslan. Och när det första orätta steget var taget, gick det lätt med\ndet andra. Den stora spaniefararen vid Skeppsbron hade slutligen förjagat den\nsvaga återstoden af pliktkänsla och det var först då de märkte mästerkockens\nförgyllda käppknota och snäfva peruk skymta fram mellan ett par sockerbalar\nner på skeppsbron, som de anat början af den katastrof, som nyss timat och\nsom, hvad grundligheten vidkom, haft få föregångare. Emellertid hade rättvisans\nskipande försenat stekarnas uppsättning en hel timme, och en hel timme på en\nsådan dag var i mäster Lemartins ögon mera värd än ett helt lif för en stackars\nstekvändare.\n\n»Sacre bleu, icke nog», ropade han med sin franska brytning, för femte eller\nsjätte gången börjande samma föreläsning — i det han drog af sig sin hvita mössa\noch genomfor det svettiga håret med fingrarna, »icke nog att steka kött som\natt koka kött. Det skall, par Dieu, hafva sin goda rundliga tid, för att få den\nmörhet, som gör det bra för hälsan, så att det fördelaktigt inverkar på lifslängden,\npå vätskornas jämvikt och temperament. — Vet han, le petit», fortsatte han\n—i det han tog på sig sin mest förkrossande min i det han vände sig mot en\n\n85", "meta": "[]"}
{"image": "images/pg65580/86.png", "markdown": "af stekpojkarne, som gjorde grimaser bakom en af de störres rygg — »dessa\ndumdryga krämare, i hvilkas kök han påstår sig varit, veta, morbleu, icke hur\nlång tid, som åtgår för att steka en simpel kalfsida. — De vilja härma de store\noch öfverlasta sina bord med rätter, som kosta mycket pengar — men, Dieu me\ndamme! — har jag icke smakat på dem och sämre mat har väl aldrig en simpel\nmånglare från Montmartre ätit under fastan. — — Tillagad af ovana händer, säger\nhan? — Nå det var då sant ... » »Och på vanligt svenskt vis, fortsatte pojken,\nsom såg att smickret gjorde verkan, »herr munsiör tänkte jag aldrig på ... »\n\n» Milles graces, skulle tro det; ingen kan säga att mäster Lemartin ej förstått att\ntillaga en röti och en röti de plus excellente. — Men tacka vet jag Paris», fortsatte\nhan med en suck, i det han på nytt torkade svetten ur pannan. »Ah, nom de\nDieu! Det är en stad för hela världen; alltjämt nya såser, okända ragouter —\nicke endast kött och bara kött; nej själfva benen mjukas upp och göras till de\nsmakligaste rätter — ack ja, min bäste vän — mon cher ami Marin! ... Han\nförstod 1e métier! — Dagligen en soppa på tuppkammar åt sin höge herre, le duc,\noch dessemellan omelette på karptungor; ty dessa anrättningar, bör ni veta, voro\nhans herres favoriträtter.»\n\n»Hvilka kostade honom dagligen hundrade sådana där écus och slutligen bara\n\nlifvet», inföll pojken. »Ja den historien har mäster berättat för oss många gånger\nförut ...»\n\n»Taisez-vous done! Tretusende karpar dagligen, tretusende; — och en sådan\nvinkällare sedan, Picardon, Muskat, Portugis, Pontak i kaskader, för att icke\ntala om de mera ädla vinerna, Malaga, de Grave, Sauterne, Bommes, Barsarac,\nPreignac, Langorance ...»\n\n»Skulle vi så gå på med våra karpar», inföll en af de äldre tårtbagarne med\neftertänksam min, »skulle väl den högfärdige Vertmällers karpdammar därute\nvid Roslagstullen snart vara länsade ...»\n\n» Mille tonnerre: hvad var det som föll ned där borta?», frågade monsieur\nLemartin utan att höra invändningen, hvarpå han, blek af vrede, rusade mot en\naf kökspojkarne.\n\n»Ja, jag skall lära dig att tappa spettet i elden», skrek han, allt mera ursinnig.\n»Mon Dieu, min bästa kapun! ... Cassé! Ah, scélérat, jag skall...»\n\nHvad han skulle göra fick man aldrig veta, tack vare den flod af svordomar,\nhvarmed han omgaf sin krigsplan. Men man hade lätt att i allt fall förstå\nandemeningen, då han ryckte till sig en stor slef ur en af grytorna och rusade\nefter den lille stekvändaren, hvilken, till diskerskornas stora förskräckelse och den\nmanliga kökspersonalens ogemena fröjd, tog sin återtågsväg undan sin förföljare\nöfver alla bänkar och bord.\n\nFlykten var dock nära att få en snöplig utgång, ty förste tårtbagaren, som hittills\nfrån sin skrubb med förnämt förakt åsett uppträdet, tyckte troligen att den lille\nstekpojkens oförskämdhet gått för långt. I det han bortkastade mjölmått och\nkafle, sökte han därför utställa ett bakhåll för flyktingen. Hans uppträdande var\n\n86", "meta": "[]"}
{"image": "images/pg65580/87.png", "markdown": "oväntadt och hade helt säkert ledt till ett blodigt nederlag för den flyende, om\nicke just i samma ögonblick han räckte ut handen för att gripa sitt rof dörren\nfrån förstugan öppnats och hofmästaren med högviktig min och gravitetiska steg\ninträdt. Vid hans åsyn afstannade förföljelsen som genom ett trollslag.\n\n»Jag ville endast fråga», började denne med en viss försmädlig skärpa i tonen,\n»om monsieur möjligen behagat ändra hans excellens” mattid, eller om de höga\ngästerna skola vänta på vissa dumma upptåg. — Oskickligare slarf har man väl\naldrig sett i något kök, hvarken i Paris eller annorstädes ...»\n\nAtt hans gamle motståndare hofmästaren skulle understå sig att inför hans egna\nundersåtar så djupt kränka honom, var mer än mäster Lemartins tålamod kunde\nuthärda. Också dröjde det en god stund innan han kunde sansa sig så mycket,\natt han kunde gifva svar på tal. Och hade icke hofmästarens resliga gestalt gjort\nett så afskräckande intryck, torde det varit fråga om, huruvida icke slefven på\nnytt kommit i rörelse. Nu nöjde han sig med att till en början sätta händerna\ni sidorna och med en föraktfull min medlidsamt höja på axlarna, hvarpå han\nutan att låtsa om hofmästarens närvaro, gaf befallning åt sina underlydande att\nskynda på sina sysslor.\n\n»Vitel Vite! Skynda er, slynglar, och bär upp hvad trappspringaren skriker om»,\nropade han då hofmästaren aflägsnade sig uppför trappan. — »Men hvart sprang\nden slyngeln som släppte kapunen i elden?» fortfor han och såg sig förvånad\nomkring åt alla sidor.\n\nIngen hade dock sett hvart pojken tagit vägen. Han hade alldeles försvunnit i\nsamma ögonblick som hofmästaren inträdde. En af diskflickorna påstod visserli-\ngen att hon sett något svart kila upp genom skorstenen, hvilket hon trodde var\nBertil, »som alltid hade något satty för sig och flere gånger, så att hon hört det,\nläst \"Fader vår” baklänges.\n\nDet var emellertid icke tid för långa undersökningar. Under det att mäster\nLemartin med själfbelåten min upplade de ångande stekarna och smakade på\nde välluktande såserna, då de upphälldes i de blanka silfverskålarna, voro hans\nundersåtar sysselsatta att bära de färdiga rätterna till den i öfre våningen liggande\nmatsalen, där de fingo sina bestämda platser på de stora hästskoformigt ordnade\nborden.\n\nDessa omgåfvos endast på den yttre sidan af högkarmade rygglänstolar. Uti det\ninre rummet mellan bordsarmarna intogo hofmästaren, förskäraren och lakejerna\nsina platser.\n\nMellan dyrbara kristallskålar höjde sig skönt arbetade bordspjäser af silfver\neller förgylld brons, s. k. dormons, hvilka voro afsedda att mottaga de större\nstekarna, hvilka omgifna med en krans af mindre fjäderfä och vildt, icke fingo\nflyttas under måltiden. Hofmästaren serverade från dem af anrättningen, allt\nefter gästernas önskan. Mellan dem och de spegelklädda platåerna voro mindre\nskålar, öfverfyllda med torra aprikoser, vindböjtlar, drufvor, jordärtskockor\nbrynta i saltspad o. s. v.\n\ns7", "meta": "[]"}
{"image": "images/pg65580/88.png", "markdown": "Anrättningen var verkligen storartad och hofmästaren hade med skäl kunnat\nsäga åt sin misslynte kollega, att det icke var matlagningen allena, som utgjorde\nhemligheten af bordets nöjen. När man så mycket talade om »finhet» och\n»vällukt», borde man äfven tänka något på rätternas inbördes plats och den\nfärgton, som de anslogo, på det att aptiten äfven härigenom skulle retas och\ngästerna förmås att äta mera och med bättre smak samt smälta bättre.\n\nHvad som näst de dukade borden borde ådraga sig uppmärksamheten, var den\nutmärkt vackra sandstensspiseln i fonden af salen. Försedd ofvantill med en fin\nlist af den rikaste sammansättning med figurer, frukter och blomsterslingor, var\nden ett verkligt mästerstycke. Detta kunde äfven sägas om eldskärmen, hvilken\nvar så inrättad, att den antingen kunde framdragas på golfvet eller användas\nför att tillsluta den manshöga spiselöppningen. Det jaktstycke, som var måladt\npå densamma, måste ovillkorligen ådraga sig åskådarens uppmärksamhet, och\ndetta icke blott för den enkelhet och otvungenhet hvarmed djurtyperna voro\ntecknade som icke ännu mer för färgernas friskhet. Vid en föregående fest hade\ngeneral Stenflycht också, efter hvad som berättades, velat taga på sin ed, att\nhan sett huru det ursinniga vildsvinet rörde sig och hört skallet af hundarna.\nAtt generalen icke haft så orätt, skulle en närmare undersökning snart ådagalagt,\nom än orsaken till vildsvinets rörelser icke berott på någon dess egen åtgärd\nutan snarare på Bertil stekpojkes sotiga anlete, hvilket i öfvermått af förvåning\noch nyfikenhet icke alltid med tillbörlig försiktighet förstått att vidröra skyddet\nför sitt osäkra och farliga gömställe.\n\nNågra timmar hade förflutit sedan mäster Lemartin och hofmästaren haft sin\n»affär». I den mest upprymda sinnesstämning sutto gästerna kring bordet, under\ndet att lakejerna, i dräkter med skimrande guld och silfverbroderier, kringburo\nde mångfaldiga desserterna eller fyllde glasen med den gamla bourgognen. —\n\n»Ma foi, ett sådant förtjusande Barsarac! ... Superbt, riktigt ragoutant!» sade\nLaforme, i det han läppjande på sitt fyllda glas vände sig till sin granne på höger\nsida, den yngre af grefvarne Höpken. »Hvilken fumet! I mitt tycke går det likväl\nicke upp mot detta magnifika vin, som nyss serverades på karppastejen, — ett\nsådant Bacharacher! — Ah! Det hade icke blott läppsmak utan en gomsmak,\nsom man, parbleu får leta efter.» —\n\n»Man påstår också», svarade Höpken, småleende åt sin grannes förtjusning, »att\nvår amphitryon fått hundra flaskor Rotenbleicher af majestätet ...»\n\n»Silence, messieurs!» hördes nu grefve Ekeblads röst öfver bordet. »General\nLewenhaupt vill dricka med Er!» — » När en konung vill dricka någon till, fortfor\nhan i hviskande ton, då de nedsatte sina glas, »och till på köpet vår trettonde\nCarl, får man icke vara så distrait.»\n\n»Mon fröre är full af sarkasmer» — svarade Laforme liknöjdt. — »Man bör dock\nicke slösa med dem så mycket på sina vänner. — Je suis tout consterné af vår\nvärds goda bourgogne», suckade han därpå, i det han med en blaserad min\n\n88", "meta": "[]"}
{"image": "images/pg65580/89.png", "markdown": "Iutade sig bakåt i karmstolen.\n\n»Mon ami får kanske snart samma syn, som vår gamle gynnare till höger»,\nhviskade Höpken, i det hans intelligenta ögon blixtrade till och ett slugt leende\nspelade kring munnen. — »Sedan han druckit sina modiga 27 glas kanelbrännvin,\ntyckte han sig se hur vildsvinet där borta på eldskärmen sprang undan för\nhundarna och höra skallet af dem. — Men tyst, låt oss höra hur vår man sonderar\nöfversten.»\n\n»Hur var det, min bäste öfverste?» hördes från öfre ändan af bordet general\nStenflychts sträfva stämma, »flottan hörde jag har fått order att hålla sig\nfärdig ... subsidietraktat har afslutats med Frankrike ... vi äro en concert\nmed Ottomaniska porten ... tunnor attan! ... och en partagetraktat är\nafslutad med Danmark, som får Liffland? För mycket alldeles för mycket för\nde mjölkhararna. — England i krig, Österrike sysselsatt med kejsarvalet. Väl,\nväl, min bäste öfverste, ni talar som sankte Petrus, då han ville prata sig in i\nhimmelriket ... Men för tunnor attan», fortsatte han med hemlighetsfull min,\n»böra vi icke först jaga mössen ur deras inbillade équilibre och jämvikt?» —\n\n»Flottan bör vår vän amiralen där borta på hörnet bäst känna till», anmärkte\nöfverste Lagercrantz småleende.\n\n»Den matguden! ... För djäfvulen, bror Stenhöök, är du allt fortfarande på\n\ntyska bottnen och gör dina fördelaktiga desseiner? — Tala då någon gång med\n\ndina gamla vänner. De tro annars att du satt på grund i matsundet, ha, ha, ha\ndärför att du vimplar så förbannadt med dina brokiga klutar.»\n\n»Se, min vän», hviskade Laforme i detsamma till Svenske, som satt till vänster\nom honom, »hur litet amuserad vår stränge amiral blickar omkring sig; han\nhatar, morbleu, lika mycket att tala då han äter, som han älskar själfva ätandet.\nOch att anfalla hans gammalmodiga bandrosor torde den onde själf icke våga\nsig på ...» »Men, mon fråre», tillade han i en viss nedlåtande beskyddarton —\n»man kan sannerligen icke kallas en kavaljer comme il faut, om man icke förstår\natt sätta värde på denna frontignacen. En sådan haut gofit! Vi måste tömma\nden i botten — parbleu! Detta är annat, herr general, än simpel ratafia ... »\n\n»Tunnor attan, min kruserlige hofjunkare», skrek generalen, som hörde de sista\norden, »att tala med oss gamle om att dricka vin. Det vore som att vilja lära en\ndansk underhandlare att krångla om sekreta och separata artiklar. — Men metod\noch ordning i allt ... var med en gång under gamle kungens tid, då hela rådet\nicke kunde skilja mellan portugis och pontak — eller hur, gamle krigskamrat?»\nskrek han till i örat på amiralen ... »Det var annat slag förr i världen — man\npratade och slamrade mindre med sådana här fördömda politesser och artigheter,\nmen drack ärligt och med besked ... Trå tunnor attan, ett sån't ölsinne bror\nhar — inte svara en gammal vän på skålen — än en gång: — skål för salig kungen!»\n»Snart få vi höra hundskallet», hördes Dalins lågmälda röst ner ifrån ändan af\n\nbordet, då de gamla krigsbussarne tömde sina glas. »En förtjusande målning på\nden där eldskärmen», tillade han högre. »Sällan har man sett så lifligt tecknade\n\n89", "meta": "[]"}
{"image": "images/pg65580/90.png", "markdown": "djur.»\n» Målningen?» upprepade generalen, som nu började taga hela bordssamtalet\nom händer — »tunnor attan, är den icke alldeles förbannadt bra hopsatt och\nså målad efter naturen, att den fått lif i sig ... Men potz donner wetter, rör\nden sig icke nu igen», skrek han till — »se mans bara på hur det sakramenskade\nvildsvinet skjuter fart!»\n\nDe yngre af sällskapet skrattade högljudt och sågo förstulet på Dalin, som lyckats\natt än en gång försätta generalens inbillning i verksamhet och som nu med väl\nspeladt allvar utbad sig den äran att få tömma ett glas med generalen, i det han\nförklarade att det väl icke kunde finnas någon kavaljer, af de närvarande som\nkunde döma i denna tvist utom måhända amiralen, hvilken var van att äfven\nunder storm och dimma observera rörliga föremål.\n\nAmiralen, hvilken såsom Laforme ganska riktigt anmärkt, af allt på jorden icke\nhatade något så mycket som prat under en god middag, hade genast till följd af\ndagens politiska betydelse och för att icke förlora sin franska pension antagit\nministerns bjudning. Han förklarade nu kort och godt att det visst var vinet,\nsom förledt hans gamle väns och krigskamrats fem sinnen till dylika utsväfningar.\n\n»Vin hit och vin dit, din gamle sjöbjörn», skrek generalen som retades af\nmotsägelserna och skrattet, »tåla två glas bourgogne! — Minns, tunnor attan, på\nGrigsbys kaffehus i London för någon tid sedan, då käre bror såg hafvet, midt\nunder källarsalen. — Nu säger jag fuller visst, och böfveln må ta” den som nekar\ni kommandot. Svinet rörde sig nyss som om det varit lifslefvande.»\n\n»Sakta, mes amis, quel embarras! Sätt er ner, min bäste general» ropade världen\npå fransyska, då hela bordsällskapet var färdigt att lämna sina platser. — »Je\nvous en prie, monsieur Stenflycht! ... Det är en verklig synd», fortfor han då\nlugnet inträdt å nyo, »att ej vår skicklige målare lefver, så att han kunde få höra\ndessa smickrande loford öfver sin konst. — Men vi kunna ju närmare undersöka\ntaflan, när vi stigit upp från bordet.»\n\n»Om Stenflycht vore vildgalten och någon annan landtkrabba hunden», svarade\nStenhöök vresigt, »skulle jag tro att han sett rätt, ty nog har jag sett flere sådana\ngynnare som han i mina da'r hala undan för långhalsarna.»\n\n» Väl, väl, min bror», inföll generalen, i det han slog handen i bordet, retad af\nden andres sarkasme, »jag skall visa både bror och dessa andra ungvalpar att\nhär icke är fråga om några étatsraisoner och plurima vota.»\n\n»Snart visar oss säkert generalen fullkomligt hur det gick till för i tiden», sade\n\nDalin skrattande, då hans grannar fåfängt sökte rädda några glas från att falla i\ngolfvet under generalens kraftiga åtbörder.\n\nVärden hade emellertid vinkat till sig hofmästaren för att tillsäga honom att\nfråntaga eldskärmen och lämna den till generalens skärskådande, då samtalet\nfick en alldeles oväntad vändning. Generalen hade nämligen, under det han\nuttalade de sista orden, vändt sig till Svenske, och denne, som icke låtit vinglasen\n\n920", "meta": "[]"}
{"image": "images/pg65580/91.png", "markdown": "stå otömda framför sig, var icke i det tillstånd, att han fann det lämpligt att\nnärmare öfverväga sina ord.\n\nHans svar höll på att helt och hållet bringa generalen ur fattningen. Svenske\nhade troligen på fullt allvar fått sota för amiralens envisa motstånd och de\nandres skratt, om icke värden, som önskade afstyra detta obehagliga, fast på en\npartimiddag långt ifrån ovanliga uppträde, anmodat Dalin att sjunga en glad\ndryckesvisa, som kunde bringa gästernas upprörda känslor i jämvikt.\n\nOch denne var lyckligtvis icke sen att efterkomma uppmaningen. Grannarne\nskyndade att fylla hans stora silfvertumlare, och sedan han tankfullt smuttat\nnågot af innehållet, reste han sig, ögonen glänste, det ironiska leendet försvann,\noch han började sjunga på sitt oöfverträffliga sätt:\n\nRiddare och wänner alla, låten ondskan ej befalla, hören Bacchi muntre slaf. Ej\ni friska hjärtan wreden mer bereden groll och hat att flamma af.\n\nSen hwad sköna höns och fiskar eldigt win, som ljuft förfriskar, löser glada\ntungans band, häfwer knip i hjärtegömman. Sku” wi tömma'n? Bägarn opp! En\ntår på tand!\n\nSe'n wi den i bottnen tömma sorgen, kifwet, oron glömma. Lifwet, ack hwad\nlustig dans! Winet skänkt det milda löjen; wåra nöjen komma ej på dekadans[8]\n\nNågon undersökning af spisen kom, efter den allmänna förtjusning, som följde\npå denna sång, icke mer i fråga. En hvar aktade sig att vidröra ett så ömtåligt\nÄmne, och den återstående delen af måltiden förgick under skämt och glada\ndryckesvisor. Sedan slutligen skålen druckits för den gästfrie värden, partiets\nhöge gynnare, gingo gästerna ur matsalen till de inre rummen, där bord voro\ndukade med vin och punschbålar.\n\n»Hvad skrattar den blageuren åt nu igen?» frågade S:t Severin, i det han\nbetraktade Laforme.\n\n» Ah — c'est vrai ... gamle Creutzen», svarade general Lewenhaupt, som stod\nbredvid honom.\n\n»Han frågade i går, den gamle lurifaxen», skyndade Höpken att upplysa, »huru\nde små vargungarna mådde i det sekreta utskottet, därmed menande Ekeblad\noch mig — och jag svarade att de började få tänder.»\n\nHistorien väckte mycket jubel. General Stenflycht skrattade, under det han tog\nsin gamle trätobroder, amiralen i famn, så att det lät som dånet af en salva från\nett trepundigt batteri.\n\n»Potz tausend! Var inte den historien så bra som den om gubben Loos\nhäromdagen», inföll Schulenberg — »generalen som gifte sig med den rika\nborgmästareänkan. — Svågrarne väckte åtal för det han satt en hund i vapnet,\ndå en sådan också satt i deras hjärtsköld — men han redde sig excellent — det var\n'en hynda, som han tagit, svarade han.»\n\nDi", "meta": "[]"}
{"image": "images/pg65580/92.png", "markdown": "Under det att de yngre af partiet fortsatte att sjunga glada dryckesvisor, omväx-\nlande med lustiga riksdagshistorier, gingo värden och partiets stormän till de\ninre rummen för att öfverlägga i allvarligare ämnen.\n\nDen förste som inträdde i kabinettet var den lille, sirlige värden, utmärkt genom\nsitt egendomliga stereotypa småleende och sina lifliga åtbörder. Han förde\nunder armen Sveriges » vice konung», kanslipresidenten Gyllenborg, hattarnes\nfrämste man, hvars högresta gestalt och veka anletsdrag talade lika mycket\nom världsmannen med det fina umgängesvettet som om statsmannen utan den\nkraftiga viljan. Efter dem kom grefve Lewenhaupt, landtmarskalken, Sveriges\nförste ädling. Hans något stela hållning och högdragna, fast genomhederliga\nuppsyn, stucko skarpt af mot mannen som gick vid sidan om honom, öfversten\nför Elfsborgarne, den hänsynslöse ränksmidaren och partiledaren Lagercrantz,\nhvars hårda och skarpa anletsdrag och grå, lifliga ögon på samma gång uttryckte\nden järnhårda viljan och den listiga förslagenheten.\n\n»Är det verkligen sant, min bäste grefve, hvad ni berättade för oss där ute om\nedra planer?» frågade grefve S:t Severin, i det han inbjöd Gyllenborg att taga\nplats i soffan bredvid sig — » Äro verkligen dessa finnar så afvogt stämda mot\nSverige att de oupphörligt ropa att svenskarne äro deras enda verkliga fiender,\nsom vilja föra till dem krig, hunger och dyr tid?»\n\n» Bönderna och de ofrälse prata om allt möjligt», inföll Lewenhaupt, då Gyllenborg\nsyntes betänka sig innan han ville svara, »men när säga de väl ett förnuftigt ord\nom icke för att vinna penningar», fortfor han under det att ett förnämt leende\nspelade kring munnen — »lägg blott en dukat på sidan om en bonde och man\nskall, mon Dieu, förvånas öfver en besynnerlig metamorphos.»\n\nTror min illustre vän på en lycklig utgång af förhandlingarna med vår ryska\nprinsessa» frågade Gyllenborg undvikande, då S:t Severin tycktes afvakta svar\npå sin fråga. — »Och på den lyckliga utgången af ett krig? — Det är länge sedan\nvåra trupper voro i elden.»\n\n»Hur skulle jag väl hysa annat än förtroende för de svenska vapnen efter de\nangenäma bekantskaper, jag fått tillfälle att göra bland dess utmärkte officerare?»\n\n»Svensken är tapper», inföll Lewenhaupt med värme »och väl en gång i spetsen\nför den finska hären, skall jag marschera rakt mot Petersburg.»\n\n»Grefvens egen tapperhet betviflar ingen», sade Gyllenborg småleende, »men\nom kriget skulle gå olyckligt, kommer ansvaret att falla äfven på oss. — Det är\ndock fåfängt att längre söka hämma lidelsen, som jäser inom nationen. På alla\nkaffehus, i alla gränder, i kyrkorna, öfver allt ropas på hämnd för den olycklige\nMalcolm Sinclairs blod. — Hur tveksam och villrådig jag än känner mig själf i\ndenna saken, kunna vi dock icke bida längre utan måste skrida till activitet och\nverkligheter — men därför — ännu en gång och för den sista» afbröt han sig med\nett uttryck af allvar och rörelse, i det han betraktade grefve St. Severins glatta,\npolerade anlete liksom ville han med en enda blick genomskåda dennes tankar —\n»gillar Frankrike, gillar hans allrakristligaste Majestät, gillar slutligen ni, herr\n\n9”", "meta": "[]"}
{"image": "images/pg65580/93.png", "markdown": "grefve och ambassadör, att Sverige i detta ögonblick förklarar Ryssland krig?»\n\n»Vi icke blott gilla det» svarade denne med sitt vanliga, nästan omärkliga\nsmåleende, »utan min store souverain skulle med största undran och djupaste\nsmärta se om ett folk, sådant som det svenska, hvilket han mest af alla älskar\noch högaktar, icke vore mera ömtåligt om sin ära än att det skulle låta förnedra\nsig ända därhän, att det icke begagnade sig af en så gynnsam konjunktur som\nden närvarande till att återupprätta sin sjunkna makt. — För öfrigt», tillade han\ni bestämd, nästan hotande ton, »hoppas min höge souverain att icke fåfängt\nhafva offrat på svenskarne så stora summor, hvilket han ju gjort i förlitande\npå deras mod och pålitlighet. — Tiden är nu inne att gripa till verklighet — ett\nlängre vacklande skulle vara ett bevis på svaghet och min höge souverain får i\ndenna händelse se sig om efter allianser på annat håll.»\n\nPå dessa märkliga ord, följde en lång tystnad, hvilken ingen tycktes hågad att\nbryta.\n\n»Men hvar finna en lycklig förevändning?» frågade slutligen Gyllenborg.\n\n»Sedan Gyllenstjernska affären hafva dessa fördömda mössor vackert afhållit sig\nfrån alla stämplingar», sade Lewenhaupt.\n\n»Denna förevändning måste skapas mina herrar» inföll nu Lagercrantz. »Tiden\när verkligen inne att lämna pratet för handlingen. Vi hafva stöd af Polen och\nPreussen. Tessin skrifver i hvarje bref om hans allra kristligaste Majestäts höga\nsentiment för vår nation. Den eviga freden är vår skada.»\n\n»Öfversten har rätt», sade S:t Severin med ett betydelsefullt ögonkast på Gyl-\nlenborg, »Sverige lider mera af fred än af krig.»\n\n»Om blott vår Herre vill blifva neutral», återtog Lewenhaupt, »skola vi drifva\ndessa ryssar i en handvändning från Östersjön.»\n\n» Motgångar kunna inträffa», sade Gyllenborg tvekande.\n\n» Motgångar», inföll Lagercrantz, »sådana hafva träffat jordens mäktigaste folk\n— mig synes det dock vara hederligare att dö som ett fritt folk, än att träla sig\nfram i ett eländigt och föraktadt beroende.»\n\n»Och tids nog skall Sveriges snäcklif taga sin början», invände S:t Severin.\n\n»Under tjugu år hafva vi haft fred» sade Lagercrantz, i det han steg upp och\nställde sig framför Gyllenborg. »Folket har hunnit återvinna sina forna krafter. —\nArméns tapperhet är icke mindre nu än förr. Dess mod är upplifvadt vid tanken\npå att kunna återtaga de förlorade landskapen — själfva damerna vilja utgå i\nkriget mot ryssen. Vi känna alla hur friherrinnan Buddenbrock råkade i onåd\nhos Majestätet af denna orsak. Och hur är det väl med vår fiende?» — fortfor han,\ndå Lewenhaupt och S:t Severin genom några inkastade ord då och då uttryckte\nsitt gillande. — » Ryska folket är i grund utarmadt efter det svåra turkiska kriget.\nUtsuget och förtvifladt, önskar det ingenting högre än freden. Stjernstedt har\nju skrifvit till oss från Finland att deras arméer endast utgöras af pojkar och\n\n93", "meta": "[]"}
{"image": "images/pg65580/94.png", "markdown": "utländska äfventyrare och slutligen» tillade han med starkare tonvikt »slutligen\nbör grefven tänka på, hvad hela världen vet och känner. Om en svensk här\nnärmar sig gränsen, skall hela Ryssland stå i uppror. Prinsessan Elisabeth, en\ngång vorden kejsarinna, skall ingenting högre önska än att till tack få lämna\nifrån sig både Estland och Karelen, kanske själfva S:t Petersburg ... ja, hvem\nvet om icke till och med ett eller annat guvernörskap kunde uttänkas för den\nsvenske statsman, som så kraftigt förstått att stödja hennes intressen.»\n\nDet var en egendomlig, öfvertygande vältalighet, som låg i Lagercrantz ton. Han\nlämnade icke heller någon svaghet, något själslyte hos den, som han ville vinna\nför sina syften, orördt. Frestelsen med guvernörsskapet, skickligt framskjuten\nvid sidan af en varm vädjan till fosterlandskärleken, utöfvade en större verkan än\nnågon kunde ana på den fåfänge, fast i grunden rätttänkande, kanslipresidenten.\nDet var ock med en långt mindre tvehågsen min, som Gyllenborg, när Lagercrantz\nslutade, framställde några matta invändningar om den rådande penningbristen\noch om svårigheten att finna en passande förevändning att få saken på tal inom\nriksdagen.\n\n»Säg mig då min bäste grefve och ambassadör», frågade han slutligen, då alla\nhans skäl tillbakavisats, »hur mycket penningar kunna vi räkna af Frankrike i\ndet afgörande ögonblicket?»\n\n»Femtontusen écus.»\n\n»Femtontusen écus. Denna summa räcker ju endast för adeln och prästerna.»\n»Men borgare och bönder?»\n\n»Bahl» utbrast Lagercrantz. »Några nya privilegier för krämarpacket och fri\nbränvinsbränning för bönderna — voilå tout.»\n\n»Städse lika snabbtänkt, min bäste öfverste», inföll Lewenhaupt med ett beun-\ndrande ögonkast. — »Bland den yngre adeln är ni verkligen min bäste vän och ni\nfår icke säga nej om jag ber er följa mig, då jag går mot ryssen.»\n\n»En för stor ära åt mig herr grefve och landtmarskalk», sade denne i det han\nmed en själfbelåten min bugade sig. — »Alltså återstår blott den lämpliga\nförevändningen» återtog han strax därpå, »och den torde icke vara svår att\nfinna.»\n\n»Den åtager jag mig» sade S:t Severin; »men efter saken således herr öfverste\nnu synes afgjord, borde icke vår vän i Finland få sina instruktioner?»\n»Är detta nödvändigt? — Ju mindre man skrifver dess bättre.»\n\n»Mon fråre har rätt» sade Gyllenborg, »men min vän generalen tror ännu att\nallt beror på den ryska underhandlingen och hemsänder grufliga jeremiader.»\n\n»Skulle icke baron Meijersdorff afresa för majestätets räkning till Finland?»\n\n»Vår nådige konung befallde så», sade Lagercrantz med ett egendomligt\nsmåleende — »men som han var nödvändig här vid voteringen — så skingrade jag\n\n9", "meta": "[]"}
{"image": "images/pg65580/95.png", "markdown": "Hans Maj:ts höga svartsjuka — tack vare den här finske ynglingens galna upptåg\noch galanterier — och vår nådige konung tror nu att denne är en långt farligare\nmedtäflare än baronen om den skönas gunst. — För öfrigt tyckes vår monark nu\npå väg att återvända till sin gamla kärlek» fortfor han småleende, »hvilken lär\nkomma att förlänas en verklig grefvinnetitel ... af Hessenstein ... »\n\n»Å propos denne finske adelsman» inföll S:t Severin afbrytande — »vore icke\nhan lämplig till budskickningen? — Han tillhör ännu icke öppet partiet, känner\nspråket och folket!»\n\n» Biskop Juslenii systerson, vår argaste motståndares nära släktinge, den gamle\nholsteinske tvärviggens son, en ung sprakfäle, som icke kan styra sina känslor\nefter några glas svagt vin.»\n\n»Min bäste öfverste», föll Gyllenborg i talet, »jag har känt mången yster riks-\ndagsfåle som, obändig på fastande mage, blifvit allt mera betseltam då han en\ntid bortåt fått fylla magen med de förnämas mat.»\n\n»Men han är lika envis som häftig såsom alla af blandad ras och gör sig en ära i\natt endast, som han säger, räkna sig till kungens parti.»\n\n»Enfin, det beror på metoden, min bäste öfverste», inföll S:t Severin småleende.\n»En ung adelsman, som skall korrumperas, måste behandlas som en blyg flicka,\nhvars oskuld i orden respekteras under det man som bäst priverar den. Vi skola\nkalla hit baronen, som närmare känner vår man.»\n\n»Han börjar blifva en smula besvärlig denne yngling med sin rättframhet» sade\nLewenhaupt, då Lagercrantz gick mot dörren, »men vi hafva ingen annan att\nskicka. Om han samtycker, vore det en god ekonomi med partiets krafter.»\n\nI rummet utanför hade gästerna grundligt anticiperat på kommande lyckligare\ntider, då friheten icke längre skulle få någon gräns; och det var endast enstaka\nord som kunde genom sorlet uppfattas af det tal som Schulenberg stammade\nfram, under det han med båda händerna höll sig fast i bordet.\n\n»Måtte vi hemföra den sköna Elisabeth ... måtte vi sätta henne på tronen\nmåtte vi hemföra henne till vår tron! ...»\n\n»Har man väl hört maken till fiskmåse i stormby», hickade amiralen från sin\nlänstol »stufva ner honom bakom i krutdurken, bussar.»\n\n»Måtte prinsessan Elisabeth ..... fara till blåkulla med alla generaler och amiraler»,\nåtertog Schulenberg i det han mödade sig att bringa sin peruk i ordning, hvilken\nfallit bak i nacken och blottat hans eget rödstripiga hår.\n\n»Silence, mes amis» ropade Laforme i det samma. »Titta bara på baronen, så\ntrist! — har mon ami fått någon förnäm tjänst eller fruktar han att jag vill\nforcera mig till någon gunst?»\n\nDen tilltalade hörde ej ett ord af hvad Laforme sade, där han satt och vägde\npå stolen, under det han oupphörligt pratade och fäktade med armarne mot\n\n95", "meta": "[]"}
{"image": "images/pg65580/96.png", "markdown": "Svenske, hvilken på samma gång han i själfva verket var fullkomligt främmande\nför det hans vän yttrade, uppmärksamt tycktes lyssna till hans tal.\n\n»En sådan fördömd otur» skrek baronen — »ett sådant todos — många matadorer\npå hand och miste alltsamman för en lumpen sexa — verte bleu, endast en\nklöfversexa ...»\n\n»Kanslipresidenten ropar baron Meijersdorff» skreks nu i korus från dörren.\n\n»Kanslipresidenten ropar! — har jag icke rätt att chagrinera mig öfver ett sådant\nCoup?» återtog han, utan att bry sig om ropen. »Ganska lyckligt i början. — Min\nvän förlorade ansenligt — afbryt mig icke — vardt béte och jag fick god entrée. —\nMa foi, entrée i spader — köpte så spadillen, bastan, kungen, knekten, damen —\nnej, icke damen — så manillen, damen och sjuan — dem hade jag förut — alltså\nhade jag sju matadorer på hand — när jag fått cinques premiers var jag ändock\nicke nöjd utan gick på Todos och detta chagrinerar mig, jusqu'au dernier soupir\n— usque ad cineres! — behöll därför klöfver sex. Då kom min vän med knekten,\nsom jag tänkte längesedan vara ute och couperade mig. — Todos fick jag betala\n— men béten gick och femtio dukater därtill.»\n\n»Femtio dukater, quelle bagatelle!» läspade Laforme, och ryckte på axlarne. —\n»Femtio dukater fick min kammartjänare häromdagen för en agréable nouvelle\n— men otur i spel, mon fröre, är tur i kärlek och när gueridonerna sättas fram\nför afskeds processionen» fortfor han, i det han hjälpte baronen att komma på\nfötter »kan mon ami förse sig med två gånger den summan af partipengarne —\ntag nu afsked af vår älskvärde värd två gånger — det gör vår vän generalen alltid\n— och Schulenberg negligerar icke en gång hofmästaren — tag åt botten i skålen.\n— Seså! peruken något mer framåt och nu en avant!»\n\n»Stackars vår vän» sade Dalin skrattande, då baronen stödd på Laformes arm gick\nförbi honom, »nu torde han hafva svårt att skilja på gomsmaken och läppsmaken.\n— Vår finske vän tyckes riktigt ha satt skräck i vår tappre hjälte.»\n\nHade icke ljudet af hans ord förtagits af det buller som i det samma uppstod\ndärigenom att Höpken föreslog skålen för partiet, hade troligen baronen icke varit\nsen att protestera. Nu nickade han endast belåtet åt de kvarvarande vännerna,\nhvilka samlades kring bålen, och försvann genom dörren —\n\n»En rätt och sannskyldig undersåtes kärlek», började Höpken sitt tal för de\nkvarvarande af partiet, »är den dyrbaraste klenod, det ädlaste ting, den be-\nhagligaste rikedom, den största skatt, den afundsvärdaste lott, det starkaste\nfäste, det pålitligaste värn, som öfverhet äga kan! ... När öfverheten ser mera\npå sin makt, sin myndighet, sitt herravälde, sin höghet, sin ära och glömmer\nundersåtarnes kärlek, förkofring, välgång, lycksalighet, då finner hon fuller ingen\nframgång, makt eller storhet ...»\n\nTalet, som fortgick sålunda under en dryg timme under de andre gästernes\n\nbifallsrop, var ända till slutet, som Dalin dagen därpå uttryckte sig, öfverströdt\nmed sirliga och retoretiska blomster. Och det dröjde säkerligen många år innan\n\n96", "meta": "[]"}
{"image": "images/pg65580/97.png", "markdown": "såväl detta som festen i öfrigt, med dess stora »solennetet» glömdes af de män\nsom deltagit i densamma.\n\nXL.\n\nUte på fjärden krusades vattenytan af en sakta vindfläkt. Men allt för obeständig\nförmådde han ej fylla de slappt hängande seglen på de slupar och lustjakter,\n\nhvilka rörde sig inåt Liljeholmsviken. Säfligt och enformigt plaskade de långa\nårorna i vattnet, ledsagande med sitt ljud muntert klingande melodier från flöjter,\noboer och valdhorn.\n\nÖfver det stilla vattnet och de grönklädda stränderna utbredde sig en molnfri\nhimmel.\n\nPå stranden var allt i ordning. Nickhakarne laddade, luntorna tända.\n\nJohannes skeppare reste sig upp från den sluttande gräsmattan för att se om\nhan öfver skogstopparna kunde upptäcka vimplarna på de väntade båtarna.\n\n»Sade jag ej det, fader Niklas», utbrast han buttert, i det han gjorde ett\nbetänksamt uppehåll mellan hvarje ord, »Liljeholmen ligger långt från sta'n, sa\njag, — och solen går bakom Kungshatt innan de äro framme, sa” jag.»\n\n»Är det också kristligt, Johannes», svarade den tilltalade, gnuggande sig i ögonen,\n»att fara hit för att hålla dans på själfva söndagsaftonen? Se”n riksdagsherrarne\ntogo bort apostladagarne fins då rakt ingen Gudfruktighet mer i landet.»\n\n»Däri har I rätt, fader Niklas. — Och dyrare blir det dag från dag. — Vill man\ngöra sig grön en enda gång och röka en pipa hos tjocka Tunnman på Tre byttor,\nfår man nu betala sex styfver måttet bara för dubbelölet.» —\n\n»Kunde få ett fullt tenstop för hälften i min ungdom, på hvilket tapperi som helst\ni staden. — Gumman min där hemma fick magvärk af för stark föda häromdagen\ndå hon för en gångs skull fick mjölk till vattgröten. — Men se der vimpla de nu\nbakom udden» afbröt han sig i det han rusade upp. — »Pass på Johannes!»\n\nDen främsta slupens stäf sköt nu framom udden och det ena skottet efter det\nandra dånade ur nickhakarne. Likt den väntade åskan, rullade ljudet bort öfver\nbergen, under det att den ena efter den andra af de med löf och flaggor festligt\nsmyckade sluparne lade till vid stranden. Allt efter som de framkommo ordnade\nsig damer och kavaljerer under skämt och skratt på den vackra gräsplanen,\nmedan båtkarlarne buro i land korgar med vin och matvaror.\n\nNär alla voro komna i land satte sig tåget i rörelse mot Johannisbergs värdshus,\ndär festen skulle äga rum. Musiken öppnade tåget, därefter gingo kavaljerer och\ndamer parvis — och under de muntra melodierna af en modern fransk kontradans\nrörde sig tåget upp för den grönklädda backsluttningen.\n\nLeende utsikter öppnade sig här åt alla sidor. Till höger en liten kulle, klädd\nmed höga furor, under hvilka svala löfsalar voro uppförda, till venster en liten\nträdgård med tulpaner och prunkande solrosor. Längre bort visade Mälaren en\nflik af sin underbara fägring, ett sådant där förtjusande ställe, där han, kransad\n\n9", "meta": "[]"}
{"image": "images/pg65580/98.png", "markdown": "af löfklädda stränder, låter Necken i någon förtrollande vik smyga sig in i den\ntrånande skogsråns rike.\n\nDet ena paret efter det andra stannade och uttryckte sin förtjusning öfver nejdens\nskönhet innan det inträdde genom den höga äreporten af hvitstammiga björkar,\npå hvilka stora i blått och rödt målade vapensköldar, med »vackra och sinnrika»\ntänkespråk voro upphängde. Ett dubbelt namnchiffer: M. E. och H. M. under\nen friherrlig krona, utklippt af kulört papper, som var uppsatt på förstugubron,\nådrog sig i första hand nyfikenheten.\n\nMen den ena överraskningen var hopad på den andra. Från en mindre stuga\ntill vänster utträdde nu ett tåg af herdinnor, förda i rosenbojor af olympens\ngudar, hvilka beslutit att vända åter till den kalla norden, då de fått höra att\nett vördnadsvärdt par i dag där skulle fira sin silfverbröllopsfest.\n\nBland den af skönhet och behag strålande gudaskaran ådrog sig i synnerhet\nAphrodite flertalets blickar. Sällan hade också någon dräkt klädt en ung flicka\nbättre än den Ulrika bar, såsom den ur hafvets skum uppstigna kärleksgudinnan,\nmed sitt rika, blonda hår utslaget och genomflätadt med sjögräs och neckrosor.\n—T Svenskes ögon var hon ett öfverjordiskt väsen.\n\nHymen, som för dagen iklädt sig den blygsamme namnsdagsskalden Andreas\nHesselii obetydliga skepnad framträdde och efter att hafva sirligt bugat sig\nför det främsta paret, friherrinnan Buddenbrock och general Stenflycht, som\nföreställde hennes i kriget frånvarande make, deklamerade han gudarnes hyllning\nmed följande ord:\n\nI dygdens höga prakt, på ädla anors grund, Du Magdalena har, allt se'n din\nfödslostund, upplyst wårt ringa lag, med wänskap huld och sund, liksom en\nsorgfri dag upplyser minnets lund. Hwi sku wi icke då Din helga dag nu prisa,\noch upp ur hjärtats grund wår ömhet mot Dig wisa? Kom nio muser fram, kom\nPindens sånggudinnor! Satyrer, Nymfer små, och herdar och herdinnor! Stig\nupp ur wågens skum I wåta små najader! och sjung från skogens djup Er sång\nHamadryader! Kom, firen denna fest, som Hymen här tillreder åt detta sälla par.\nHjälp mig att bringa neder wår Magdalenas lof och hennes makes pris. Hon\nskön som Daphne är, han är som Pallas wis — Ack må de alla dar af salighetens\nspis sin luft och gamman ha” som i ett paradis! Ock lefwa många år med barn\noch wänner hulda, i fröjd och wänskap sälla, af hopp förtröstansfulla samt sist\nnär timmen slår, att de då sluta må på Glyfis täcka vall, där sköna palmer stå.\n\nSedan de båda hedersgästerna sålunda välkomnats, fortsatte skaran\nmellan de båda byggningarna till en rund stenterrass på baksidan, där stora\nbord voro uppdukade, hvilka dignade under den rikliga fägnad, som väntade på\nde skimrande platåerna.\n\nMan ordnade sig kring borden. Sedan en kort bordsbön var läst, skyndade man\nsig att angripa den läckra anrättningen. Sjöresan hade fört matlust med sig och\ndet kräfdes verkligen som Dalin sade, ett så gästfritt värdskap, som af olympens\ngudar, för att alla skulle få sitt lystmäte.\n\n98", "meta": "[]"}
{"image": "images/pg65580/99.png", "markdown": "Efter de mera substantiela rätterna kommo skålarne med pepparnötter, marzi-\npansocker, brända mandlar, Närnberger pepparkakor, dadlar, fikon, canderadt\nsocker, öfverdragna schwindelkorn och »uppblåsta figurer».\n\nHärmed var måltiden slut. De äldre kavaljererna samlade sig på gårdsplanen,\ndär bålar af pontak väntade; de äldre damerna drucko kaffe på bit. Ungdomen\nåter begaf sig till den sluttande gräsplanen bakom byggnaderna, där den under\nskyddet af dess skuggrika ekar enligt tidens sed roade sig med lekar och upptåg.\n\n» Hvilken horribel värmel» utropade friherrinnan Buddenbrock, då hon trädde in\ni en af de små löfsalarne, som uppförts på sidan af gräsplanen, »i dag bör inte\nmonsieur Laforme ha” skäl att längre tala om sitt snöhof.»\n\n»Snarare mygghofvet», svarade fröken Liewen, som inträdt före henne, och ifrigt\nfläktade med sin solfjäder — efter dessa efterhängsna insekter. — »Men se där\nmin unge kavaljer» fortfor hon afbrytande, då Svenske i det samma gick förbi.\n»Kusin kan aldrig tro, hur väl han förde sig i första menuetten på assemblén.»\n\n»Mon amie har ju själf éducerat honom», svarade friherrinnan småleende, då\nfröken Liewen sände ett smäktande ögonkast efter honom och kokett lekte med\nden stora törnrosen, som sammanhöll roben öfver bröstet. — »Men hur går det\nnu med vår snillrike hofjunkare?»\n\n» Han observerar ingenting i dag», sade fröken Liewen tankspridd.\n\n» Han? Tvärtom. Han var Ulrikas förklarade Celadon på hitvägen. Vår aimable\nbaron var missnöjd, tack vare hennes kallsinnighet. — Vet, kusin, hon lägger\nriktigt an på kusins protegé. — Men hvilken löjlig misstanke att den unge mannen\nskulle, som kusin nyss nämnde, hysa några desseiner?» utbrast hon med ett\nlätt skratt, i det hon lämnade sin plats och ställde sig i öppningen till löfsalen.\n» Hvilken ridiculitél» —\n\nDet var idel lif och rörelse hon såg under de högstammiga ekarna! Man hade\nordnat sig till en ny enklek. Den föregående hade måst afbrytas, då den elake\nMars jagat den vackra Clio ned i ett djupt dike, för att bortröfva den ännu\nvackrare Melpomene. Det var en besynnerlig blandning af det pryda och det\nkonstlade, af det landtliga enkla, af gammalt och nytt. Herdinnornas bredskyg-\ngiga schäferhattar, klädda med röda törnrosor och sidenband, och herdarnes\nyfviga allongeperuker sällskapade med gudinnornas lysande coifurer och gudarnes\nsnäfva modeperuker. Äfven i de icke förkläddas dräkter tedde sig samma under-\nliga blandning. Damernas långa, urringade klädningslif så väl som deras höga\nkorsetter och långa robronder talade både om Régence och Pompadour. Man\nbefann sig ock i själfva brytningen mellan dessa mäktiga välden inom modets\nvärld.\n\nGlädjen var allmän. Också var det ett oafbrutet springande och ett ropande, som\nskallade vida omkring öfver näjden. Äfven Svenske hade icke kunnat motstå den\nallmänna förtjusningen. En enda blick hade varit tillräcklig att förmå honom\natt kasta sig in uti det tätaste vimlet, slaf af en enda idé, den att kunna vinna\nhenne såsom sitt vif.\n\n99", "meta": "[]"}
