{"image": "images/pg65580/47.png", "markdown": "»Ja, det var en annan tid och andra människor», sade biskopen. »Nu slösar\nhusbonden bort silfverdalern i tusental; matmodern kläder sig i hvardagslag i\n»ras och sicile» eller hvad de kalla det, och flickorna skola vi aldrig tala om,\nty de äro färdiga att när som hälst flyga bort af bara grannlåt. — Så snart de\nslippa mamma, skola de genast hafva kläder, örhängen och halsband lika som\nfröknar och prinsessor. Deras rum skola möbleras och förses med speglar och\nstora sidensängar och dagligdags skall det ståtas med allt bordssilfret.»\n\n»Mäster Noel le Maitre på Norrbro blir snart lika rik på sin handel med kram\noch bjäfs af sköldpadd och elfenben, som våra höga matadorer Plomgren och\nKjerrman blifvit det på kronoleveranserna.»\n\nHär afbröt ändtligen Stina det något enformiga samtalet, som dock i viss mån\nvar ägnadt att sätta Svenske in uti lefnadsförhållandena i hufvudstaden.\n\nStina hade länge sedan framsatt på bordet små silfvertumlare samt en stor\nskål rågad med de läckraste strufvor och gorån. Gång efter annan hade hon\nsedermera sökt vinna Beatas uppmärksamhet genom att flytta porslinsbilderna\npå spiselkarmen, hvilken manöver — då bilderna voro »Hennes Nåds ögonstenar»,\n— ju icke borde kunna förfela sin verkan. Men denna gång hade hon kunnat slå\nned den helige Lukas, som stod ytterst till höger, utan att observeras; och det\nvar först när hon tog mod till sig och gick fram och ställde sig med händerna i\nsidorna och förklarade att allt nu var framsatt som skulle fram, som hon vann\ngehör.\n\n»Ja, det är så sant», sade Beata, vänligt småleende, »jag glömmer ju alldeles att\nbjuda mina kära gäster och fränder på välkomstskålen. — Man får väl lof ändå»,\nfortfor hon, då åldermannen icke nog mycket kunde rosa vinets färg och styrka,\n»att något följa med tiden. Jag har köpt några flaskor af Peter Semuyns på »Tre\nkronor»,\n\nMan dricker i botten, min unge krigare», tillade hon, i det hon vände sig till\nSvenske som stod och smuttade i en vrå. »Ungdomen skall se lustig och glad ut\noch icke söka likna oss gamla; vi som redan fått nog af lifvet.»\n\nGenom detta tilltal blef Svenske hufvudpersonen i sällskapet och fick omtala alla\nde händelser som han upplefvat sedan han kom till Stockholm.\n\nUppträdet på kaffehuset vann tant Beatas bifall. »Det är ändå roligt att se»,\nsade hon och nickade belåtet åt Juslenius, »att unga män äfven nu för tiden\nkunna växla bistra miner och blotta sina klingor mot hvarandra.»\n\n»Ja, därtill behöfver man i sanning icke uppmana dem», svarade denne smålcende,\n»men den forna ridderligheten, som så mycket klädde en välartad yngling förr i\ntiden, med den är det slut. Äfven jag var yr i min ungdom — men det var på\nsvenskt vis. Sådana utländska fasoner, som nu lära begagnas, att man gör sig\nglad öfver en främmande mans klädsel, kände vi icke till. Vi galnades nog och\nhandskades oss emellan, men aldrig på något kaffehus och offentliga ställen.»\n\nSvenskes berättelse om mötet med kungen höjde honom i Smedmans ögon, som\n\na", "meta": "[]"}
{"image": "images/pg65580/48.png", "markdown": "genast frågade om han icke någon gång hade lust att äfven besöka honom.\n\nBiskopen hade sina starka tvifvelsmål angående den utlofvade fänriksfullmakten.\nGamle kungens minne var icke långvarigt, sade han, och hvad hans gunstlin-\ngars, en Bromans eller Kallings, minne i sådana ting vidkom, tog det slut vid\npenningpåsen.\n\nBeata intresserade sig blott för Svenskes berättelse om sitt samtal med Ulrika,\nhvilken framfördes i så lifliga färger, att ett småleende smög sig öfver gummans\nanletsdrag.\n\n»Hvad ungdomen är hastig af sig nu för tiden!» utbrast hon, då han slutat.\n» Aldrig skulle något sådant kunnat hända i min ungdom. Knappt har han varit\nett par dygn i Stockholm och redan klappar hjärtat fortare. Men sämre val kan\nman göra, mitt barn; ty af alla unga flickor jag känner är det ingen som jag\nhåller så mycket af som Ulrika Buddenbrock.»\n\n» Tant känner henne således?» frågade Svenske, smått förlägen öfver att föremålet\nför hans hemliga tankar gjordes till föremål för samtalet.\n\n» Skulle jag icke göra det? Hon var mitt enda sällskap under den tid jag tillbragte\ni familjen. Men du må icke tro att den fästningen är lätt intagen», tillade hon\nmed ett hemlighetsfullt leende. »Hennes mor är stoltare än en drottning och\nskall inte taga emot någon friare, som icke har minst lika gamla anor som hon\nsjälf.»\n\n»Fröken skall vara sin fars afbild», inföll nu Smedman.\n\n»Hon är sedesam och allvarlig, fast därför icke trumpen och otillgänglig; alldeles\nsom en flicka skall vara», svarade Juslenius. » Alla som känna henne tala om\nhennes förmåga att lägga sitt goda hufvud i dagen genom tusende små nöjen,\nsom hon bereder sin omgifning. — Men tack vare en ärelysten mor blir hon väl\nsnart en lika tom modedocka som flertalet af våra adelsdamer. — För öfrigt»,\ntillade han, »tillhör hon våra motståndares parti, och en yngling som vår Carolus\när för god till att bränna sina kol förgäfves. Men lyckligtvis torde den stolta\nfriherrinnan icke tillåta en yngling af hennes motparti några favörer, och min\nräddhåga är därför troligen ogrundad.»\n\n» Generalen är ju i Finland?» frågade Svenske.\n\n»Den mannen», svarade biskopen, »är i farliga ärenden stadd; få se om han icke\nen gång kommer att ångra att han gaf vika för sin högfärdiga frus vilja och slöt\nsig till krigspartiet.»\n\n»Det var ett gammalt löfte», svarade Svenske med värme, »hvarom Lagercrantz\nlär ha påmint honom.»\n\n»Med honom kan det vara hur som hälst», inföll Beata, »men dottern blir det\nmera synd om. Hennes mor lär ha velat tvinga henne att gifta sig med en viss\nbaron Meijersdorff, som hon icke tycker om, och hvilken inte skall vara någon\nbra kavaljer.»\n\n48", "meta": "[]"}
{"image": "images/pg65580/49.png", "markdown": "Svenske, som hittills lyckats iakttaga ett tämligen obesväradt utseende, blef nu\nalldeles röd i ansiktet och höll på att stöta omkull den stora silfverkannan, som\nnyss ådragit sig åldermannens beundran. Biskopen och tant Beata kunde inte\nannat än småle.\n\nFattiga unga män borde akta sig för att se för mycket på henne, tyckte biskopen,\noch borde slå alla sådana griller ur hufvudet. Hennes mor skulle aldrig kunna\nglömma att hon på mödernet härstammade från en så urgammal ätt som den\nvon Hagedornska, hvilken, som hon själf brukade säga, hade ett så gammalt\nstamträd, att när det första gången tilldrog sig uppmärksamheten, fanns det\nicke en enda adelsman norr om Östersjön.\n\nÄfven åldermannen hade den förmånen att något känna de personer, om hvilka\nman talade. Han visste ingen, som han så mycket afskydde som Meijersdorff, sade\nhan, denne högförnäme junker, som både tillhörde hattpartiet och den utländska\nknapadeln. — Hans bodpojkar och drängar hade esomoftast om måndagarna\nvarit urståndsatta att arbeta till följd af något slagsmål, hvari baronen eller\nnågon af hans närmaste vänner varit med. Men här om dagen — det kunde\nvara vid påfvelsmässan — hade han till sin glädje fått höra att baronen blifvit\ngrundligt genompryglad af en skräddare. Skräddaren hade fått plikta vid norra\nkämnärsrätten, och baronen hade skänkt böterna till en soldat, hvars hustru\nvar hans favorit, och som i första hand varit orsaken till hela slagsmålet. Detta\njublade hans vänner åt och kallade honom för en verklig adelsman! —\n\nDet var nu så långt lidet på dagen, att biskopen reste sig för att gå. Innan han\ntog afsked, ville han emellertid säga några ord.\n\n»I det vi få tacka vår alltid lika lifliga och ungdomliga gamla värdinna», sade\nhan, i det han fattade sin bägare, »för en angenäm samvaro och god välfägnad,\nvill jag nu föreslå en skål för en god framgång af våra sträfvanden. Skål mina\nvänner för de\n\ntrogne män, som kassan gömma, - samvets män, som folket döma, kloke män,\nsom ta beslut, fappre män, som föra't ut.»\n\nSedan skålen druckits i botten, togo gästerna afsked. När han gick sökte Svenske\natt blidka gamla Stina, som gjorde sura miner för de många våta fjäten vid\ndörren och det hoptofvade granriset. Men till Smedmans stora nöje misslyckades\nalla hans försök i den vägen.\n\n»Där ser man» sade åldermannen till biskopen »hur en anständig jungfru nu för\ntiden skall skicka sig. — Hon inlåter sig ej i portgången med hvem som helst, för\natt tala vare sig ondt eller godt om sitt husbondefolk — och min gumma som\njemt rosar den nya tiden! Men jag skall berätta det då jag kommer hem.»\n\nLars var icke vid godt lynne, då Svenske vid hemkomsten råkade honom i\nportgången till härberget. Hela dagen hade han känt sig öm i kroppen, i synnerhet\ni hufvudet och veka lifvet, hvilket ej kunde bero på annat än gastkramning förliden\nnatt. Med en mer än vanligt trumpen och vresig min, svarade han därför sitt\n»Guds fred» på Svenskes hälsning. Men Svenske låtsade icke märka något, utan\n\n49", "meta": "[]"}
{"image": "images/pg65580/50.png", "markdown": "befalde honom att gå upp efter floretterna, så att han kunde få tillfälle att enligt\nlöfte mjuka upp sin herres lemmar för morgondagen, för den händelse att duellen\n— hvilket ännu var oafgjordt — skulle komma att äga rum med värja.\n\nSedan fäktningen börjat var det med en viss ansträngning, som Svenske kunde\nreda sig mot sin tystlåtne motståndare, hvilken gjorde sitt bästa för att pröfva\nsin herres skicklighet. En häftig stöt var nära att bringa Svenske ur jämnvikten,\npå samma gång som hans vapen pressades att beskrifva en båge bort till en vrå\naf rummet.\n\nEtt bredt grin uppklarnade Lars anlete.\n\n»Öfvertersen, väl utsträckt, är annars den bästa garden», sade Svenske förlägen,\ni det han torkade svetten ur pannan och gjorde sig i ordning att på nytt börja\nlektionen, — »man kan därur gå öfver både i kvarta och sekunda, allt efter tid\noch lägenhet.»\n\n»Och mista klingan ur handen, som nyss», grinade Lars.\n\n»Men tersen redde sig på morgonen mot baronen!»\n\n»Är man fri från griller och passar på finten ... men se där ligger hon igen»,\nutbrast han och grinade till på nytt mot Svenske, då denne efter ett utfall fann\nsig på samma sätt som nyss förut utan vapen. — »Sjette regeln i fäktarekonsten\nlyder», började Lars i predikande ton: När då i denna ters din klinga på något\nsätt fångats, må du med udden — det är i undertersia per lineam obliqvam eller\ni skef linie — gå till jorden, och din kropp och dina knän, som tillförne voro\nöfverlutade, alldeles retireras och gå tillbaka. — Så äst du fri och hafver betagit\ndin motpart den mensur” till att stöta.\n\n»Välförståendes att om han inte vet», fortsatte Svenske i samma predikoton,\n»att bruka den vantagio eller sirlighet med kroppen, att han ej följer klingan\nutefter, ty då varder han stötter, utan approchering eller annalkande» —\n\n»Därvid likväl alltid märkandes första regeln i fäktarekonsten: Man låte sig ej af.\nandra tankar dispareras eller åtskiljas, såsom af affärer, kärlek ... »\n\n»Nu kan det vara nog med fäktning i dag», afbröt Svenske tvärt, i det han\nkastade bort floretten. »Nog skulle jag ändock kunna reda mig mot dig, gamle\nLars — om det gäller.»\n\n»Kärleksgriller och kvinnosnack, gör kloker galen sa” Hans Sack.»\n\nSvenske gick sin väg utan att låtsa höra hvad han svarade; men nu fick Lars\nbrådt med att hänga upp floretterna och skynda efter.\n\n»Nog kan min käre, unge herre vara lugn», sade han och slog honom förtroligt\npå axeln. » Alltid koxar dufvan så länge som båge bändes.»\n\nvi.\n\nI hörnet af Riddargatan och Riddarhustorget låg ett fyravåningars stenhus\nmed järnstaket på taket och många fönster på framsidan, hvilkas stora antal i\n\n50", "meta": "[]"}
{"image": "images/pg65580/51.png", "markdown": "förhållande till husets längd gifvit huset namnet »Lyktan». Hvarje den tidens\ngatpojke visste lika säkert hvar det låg, som ett stadsbud i våra dagar vet hvar\n»Grand hotel» eller »Rydberg» ligger.\n\nI bottenvåningen var kaffehus, som förestods af Isaac Rausells enka, och som\nflitigt besöktes af riksdagsmännen. Äfven andra medborgare, som kände sig\nhågade att hällre inomhus vid en flaska Rheinvin få erfara dagens nyheter än\natt uppsnappa ryktena därom bland nyhetskrämaren på torget, gingo dit.\n\nI den rökfyllda källarsalen härskade för det mesta det politiska kannstöperiet,\ndär diskuterades pro et contra om turken och ryssen. Vanligtvis interfolierades\ndiskussionerna af kommunalgräl, t. ex. om hvem som hade längsta gårdstomten\natt hålla ren, om det var rätt och billigt att Riksens ständer endast frågade efter\nde valda herredagsmännen och icke efter dessas patroner 0. s. v.\n\nNu sent på kvällen sutto de hedervärda upprätthållarne af fäderneslandets\nstorhet och ordningsmaktens anscende utmattade af tankeansträngning eller\nkanske snarare af ångorna från vin- och ölmuggarna och lutade sig öfver borden,\ngäspande i kapp med värdinnan, som med sin stora nyckelknippa i handen satt\nbakom disken och längtade i sitt stilla sinne att de snart skulle gå, så att hon\nfick öfverräkna sin vinst och släcka ljusen.\n\nI andra våningen fanns en stor sal med fönster åt gården. Här voro flere\nriksdagsmän af mösspartiet samlade, till största delen adelsmän, men äfven\nflere betydande män från präst- och borgarstånden. Vid salens öfre ända stod\nett långt, svartmåladt bord, omgifvet af höga rundkarmade stolar, i hvilka de\nförnämste tagit säte.\n\nVår gamle bekante, prosten Sinius, hade för tillfället ordet. Att det var något\nviktigt ämne som afhandlades kunde man förstå, när man såg hans röda ansikte\noch hur han rörde på armarna. Eljes var det få bland samlingen, som tycktes\nlyssna till de makligt på hvarandra följande orden. I synnerhet var detta\nförhållandet med de yngre af partiet, som samlat sig kring småborden längre\nned i salen, där vinkannorna gingo laget rundt.\n\nDet var första gången Sinius fått deltaga i klubbens möten. Han hade nämligen\nendast en kort tid tillhört mösspartiet, och man hviskade om att han ämnade\npå nytt öfvergå till hattarna. Och att detta rykte icke helt och hållet var gripet\nur luften framgick, såsom läsaren torde erinra sig, af det samtal som han haft\nmed biskop Juslenius samma kväll Svenske kom till staden. Men sedan hans\nmöda att omvända sin gamle vän till hattpartiet misslyckats, trots alla skäl han\nuppletat från Atlantican, hade han, trogen sin natur, godmodigt vikit undan\nför den starkare viljan, och stannat kvar i mösspartiet, tröstande sig med att\ndet icke var så lätt för en fridens man att motstå frestelserna och stadga sitt\nomdöme.\n\nMen att hans politiska öfvertygelse icke ansågs så synnerligen fast, därom vardt\nman snart öfvertygad af den ringa uppmärksamhet, hvarmed man hörde på hans\ntal. Till och med stormännen kring bordet, en Åkerhjelm, Dänker, Fuchs, Wrede\n\n51", "meta": "[]"}
{"image": "images/pg65580/52.png", "markdown": "och andra pratade hela tiden högljudt med hvarandra.\n\nHans anförande gick ut på att öfverskyla sitt vacklande mellan partierna. Och\nbörjan var icke oäfven. Genom att tala om de öfverordnades plikter mot de\nunderordnade ville han vinna på sin sida de yngre medlemmarne af partiet, bland\nhvilka det hörde till god ton att förhäfva sig mot alla äldre, som icke kunde\nnog klandras och häcklas. »En underordnad», sade han, vore lika nödvändig\nsom en öfverordnad; ty hans arbete var lika ansträngande som dennes. Han\nvisste det själf, då han i hela sitt lif fått träla och arbeta för andra. Ej häller var\ndet arbetets beskaffenhet, utan arbetets myckenhet, hvarvid man borde fästa\nafseende. Den underordnade behöfde lika stora anlag och lika stor förmåga som\nden öfverordnade att göra sin tjänst. Endast ancienneteten och åldern gåfvo den\nsenare företrädet.\n\nMen nu begick han ett fel. När en person som han, hvars hela korpus talar om\nvälmåga, berättar sina lidanden och försakelser, verkar det i regeln komiskt och\ndet gjorde så äfven nu. När han förklarade att han trälat och arbetat i hela\nsitt lif, brast hela församlingen ut i skratt och det dröjde en god stund, innan\nordföranden kunde äska ljud. Nu steg blodet åt hufvudet på honom och han\nrusade i vredesmod fram till bordet, där ordföranden satt.\n\n»Hvad jag förebrår dem?» skrek han till svar på något inpass af de kringstående.\n»Jo, jag förebrår dessa styrande och öfverordnade, dessa hattchefer, dessa himlas-\ntormande filistéer, dessa all god ordning undergräfvande skrymtare och fariséer\nJag förebrår dem att de vilja eftersträfva alla privilegier inom republiken.\nFör att upphjälpa fiskerierna, för att åstadkomma en ny handelsinrättning på\nVästindien, för att befordra salttillförseln, för att öka mullbärsplanteringen kring\nStockholm, för att införa god hushållning i lappmarkerna, för att upphjälpa\nstatsmannanäringarna och landtbruket i Finland etc. ete. och så in seternum\nHvilken är det som skall göra detta? Jo, Kongl. Maj:t — d. v. s. hattcheferna.\nNu tillsätta de en komité, för att denna skall få tillsätta en mängd ämbets-\noch tjänstemän, för att dessa skola få besätta ämbetena och tjänsterna med\nvänner och släktingar. Hvart vill man komma? Sverige är icke, till följd af\nsitt nuvarande luftstreck, såsom våra fäders Manhem.» — Här hördes skratt och\nfnissande från några af de yngre — »Vi kunna icke i allt efterapa utländingens\nnäringar. Vi måste hushålla vackert i början, vara inhemska och framför allt låta\nde reela vinsterna utfalla lika åt alla. Vi måste gå varligt och säkert de första\nstegen och, först om dessa utfalla gynnsamt, införa de nymodiga uppfinningarna.\nEn gammal prästman, det kan vara onödigt att utsäga hans namn», fortfor\nhan nu allt mer och mer uppmuntrad af bifallet som hördes, »hade användt\nflere års studier för att undersöka vårt språks böjlighet för kyrkomusik. Men —\nhvad sägen I därom, högvälborna män af ridderskapet och ni andra, högvördiga\noch högvälaktade män af de andra stånden. Hvad sägen I därom att några\n.ogudaktiga höga skrymtare vägrade Kongl. Maj:ts privilegier på tryckningen af\nhans arbete?»\n\n» Ingenting», hördes, med tonvikt på hvarje stafvelse, en torr, vresig stämma\nnerifrån dörren och i nästa ögonblick såg han framför sig biskopens stränga och\n\n52", "meta": "[]"}
{"image": "images/pg65580/53.png", "markdown": "allvarliga anlete.\n\n»Ingenting hafva vi väl, goda herrar, att göra med enskilda angelägenheter\npå detta rum», fortsatte Juslenius, sedan han med en bugning hälsat på de\nnärvarande. »Min gamle vän och ståndsbroder, märker jag, har icke hunnit lägga\nbort olaterna från det ställe, där han först lärde sig tala om allmänna saker. —\nMen låt emellertid icke mina ord väcka onda tankar», tillade han i mildare ton,\ndå prosten denna gång tycktes hågad att på fullt allvar upptaga stridshandsken,\ni det han med ett vänligt småleende fattade dennes hand. »Vi måste alla enas\ni kärlek, ty det kräfves allt vårt mod, alla våra krafter, för att vi må kunna\nbesvärja faran. Ställningen är allvarligare än man vill tro», fortfor han, då man\nskockade sig omkring honom. »Sedan den olyckliga Gyllenstjernska affären har\nsinnesstämningen bland folket börjat luta öfver åt våra motståndares sida och\ndet kan endast vara genom vår Herres synnerliga bistånd som vi kunna hindra\nett orättmäktigt och ovist krig att komma till utbrott.»\n\n— » Men vi ha mäktiga allianser? ... Frågan rör sig endast om en defensiv allians\nmed Frankrike?» hördes några röster bland mängden.\n\n» Allianser! Ständigt heter det att man har mäktiga allianser. Det är i sanning\nlöjligt att se med hvilken girighet den lättrogna hopen slukar det lösa allianspratet.\nsom nu för tiden höres på kaffehus och källare, där man gör långa kannstöperier\nnätterna i ända öfver hvad turken gör med ryssen. Allt detta är ju icke annat än\nett eko från Gazette d'Altona, denna oerhördt fräcka lögntidning, som en hvar\ni tur har i sin sold. Uppriktigt sagdt, hvar finnas dessa allianser? — Frankrike\nvill hjälpa oss, men kan icke en gång sköta sina egna affärer. — Ottomaniska\nporten? — Skola vi vända oss till hedningarne efter hjälp? Så kommer turen\ntill våra hemliga eller uppenbara ovänner. Att Preussen fikar efter Pommern\nkänna vi af underhandlingarna från anno 27. England vill icke att någon skall\nstöra dess handel i Östersjön, Danmark söker endast ett gynnsamt tillfälle att\nförsvaga oss»\n\n»Men man har sagt», hördes nu en röst, »att uppror skall utbryta i Ryssland.»\n\n»Man hoppas lätt på det man ifrigt önskar», sade biskopen och smålog. »Liksom\ndet verkligen i vår tid skulle kunna gå så långt i söndring inom ett folk, att den\nena hälften kallade ett annat folk till hjälp för att krossa den andra hälften, för\natt, sedan detta vore gjordt, såsom erkänsla bedja främlingarna i all ödmjukhet\natt få vara deras vasaller. — Nej, goda herrar! För visso ej» återtog han\nefter en stunds tystnad, under det hans genomträngande blickar öfverforo de\nkringståendes anleten, hvilka hela tiden uttryckte nyfikenhet och den mest spända\nuppmärksamhet, — »förvisso ej! Jacta est alea: tärningen är kastad! — Våra\nmotståndare hafva redan visat hvad de föra i skölden. Plomgren sade senast i\ndag att om vi icke gå till verkligheter skulle vi bortnegociera såväl anseende och\nära som konjunkturer och välvilliga vänner — vi känna alltså hvad klockan är\nslagen. Låtom oss därför uppbjuda våra sista krafter att hindra verkställandet\naf deras planer!»\n\nHögljudda bifallstop hälsade dessa ord.\n\n53", "meta": "[]"}
{"image": "images/pg65580/54.png", "markdown": "»Vi kunna räkna på sju röster i rådet», invände slutligen, då sorlet tystnat,\nen äldre man med rödlett ansikte, inklämdt i en stor allongeperuk. »I mindre\nsekreta deputationen äro vi ju lika starka.»\n\n»I sekreta utskottet följer hela hjorden med Lewenhaupt och Lagercrantz», inföll\n\n»Om denne Mathesius icke bekänt så mycket i Gyllenstjernska saken», vågade\nåldermannen, som ändtligen lyckats att få visa sin viktiga min bland de framför\nståendes utspända rockar, invända, »kunde man lättare röra sig med affären.»\n\n»Om åtta dagar föredrages krigsbetänkandet i stånden», återtog biskopen, utan\natt fästa sig vid dessa invändningar. » Till dess måste vår plan vara uppgjord.»\n\n»Hvem vet», sade Sinius, med en förstulen blinkning åt några äldre borgare, hvilka\nhittills uppmärksamt lyssnat till hvad han förtrodde dem, »om krigsmännen\nhade så orätt, när man noga öfvertänker saken. Kanhända allt lyckligast skulle\nändas, om sakerna finge gå sin gilla gång. — Vi äro nu i minoriteten och det\ntorde vara klokast att tänka sig för, innan man öppet kastar sig i striden.»\n\nDessa ord voro som oljan på glöden och det kräfdes biskopens hela anseende\nför att hindra de yngre medlemmarne af partiet att med handgripliga medel\nfortsätta den siste talarens omvändelse.\n\n»Det är ett vacklande hos våra bästa vänner», började biskopen, sedan lugnet\nnågorlunda återställts, »ett vägande hit och dit, att man kunde förlora sitt sunda\nförnuft för mindre. Är väl detta att stå fast i sin tro? Skola vi söka likna dessa\nsprätthökar bland ridderskapet, som dagen i ända gå i nattrock och puderkappa\noch icke bry sig mera om vårt fädernesland än hvad nyhetskrämarne förtälja på\nNya Kungsholmsbron, Riddarhustorget eller Liljeholmen, där de få lära sig sina\npolitiska talesätt och ordvridningar? Eller skola vi söka likna dessa predikare\nbland mitt vördiga stånd, som taga Guds ord till förevändning att ibland en\noupplyst menighet sprida partihat och partistrid, men som med sina krigiska\nåtbörder endast komma fruntimren att mysa, barnen att skratta och hundarna\natt skälla? Eller skola vi kanhända söka likna dessa politiska kannstöpare bland\nborgerskapet, som om hvardagarna icke tänka på något annat än Memels oxkött,\nHollstein-smör och Wismar-hafre, men då söndagen kommer vid en mugg öl\noch en pipa knaster bilda sig en ny politisk öfvertygelse, hvilken de inbördes\nrosa såsom ofelbar, men som endast går ut på att plocka de bästa glöden under\nderas egen gryta, utan tanke på vårt kära fädernesland? — Nej, fasta i vår tro\npå hvad som är bäst och gagneligast för vårt folk, skola vi i stället, riddersmän,\npräster och borgare, ena våra krafter för att göra det sällt och därvid afstå från\nalla enskilda beräkningar, samt ihärdigt sträfva mot vårt gemensamma mål,\nsom är fäderneslandets förkofring. Endast därigenom kunna vi segra öfver våra\nmotståndare — men därigenom kunna vi det, ty enad kraft gifver styrka. Låten\nEder därföre framför allt icke förskräckas, redelige riddersmän och Ni af de andra\nstånden, om några af mina kolleger skulle vara nog gudlöse att från sin heliga\nplats i Guds tempel utslunga hädiska tankar om förträffligheten af krig och örlig.\nMå de tala illa om våra fredssträfvanden, må de säga att vårt folk icke är af\n\n54", "meta": "[]"}
{"image": "images/pg65580/55.png", "markdown": "samma kraftiga stam som våra fäder voro, må de banna, predika och orsaka ett\nstort rop i staden och på landet. Deras makt är likväl icke mer. Vår tid har\nnyare, kraftigare vapen, hvilka för hvarje dag som kommer allt djupare skola\nundergräfva deras tron.»\n\n»Men jag kommer för långt från ämnet», återtog biskopen efter en kort tystnad,\nunder det hans blick långsamt öfverfor den uppmärksamt lyssnande församlingen,\n»och olyckan kan icke afvändas med långa tal. Konsten är att finna ett verkande\nmedel som uppskjuter själfva krigsförklaringen. Det är härom vi skola öfverlägga.\nAtt vinna flere röster i rådet för vår sak är visserligen ett godt medel, men dessa\nröster kunna icke värfvas utan penningar och hvar finna sådana i en hast?»\n\n»Franske ministern har i går lyft två millioner dukater från banken» — inföll en\näldre borgare — » jag såg själf de tunga påsarna, då de fördes uppåt Drottninggatan\nåt det Wredeska huset till.»\n\n»De ha ökat antalet af sina fritafflar», inföll en af de yngre bland officerarne.\n» General Stenflycht lär ärna inrätta fullständiga kvarter, där det skall bjudas\nbåde på logement och spisning.»\n\n» Amiral Stenhöök», inföll en annan, »påstod nyligen att en ung man, som vill\nvara comme il faut, måste tillhöra hattpartiet, som var det enda parti i landet,\nsade han, som respekterade äldre folks dräkt och coiffure.» —\n\n»Tyst då en gång, mina herrar», hördes baron Wredes röst öfver sorlet, »låt vår\nlärde vän här först säga sin tanke, hur vi på bästa sätt skola komma ur detta\ntrassel.»\n\n»Pengarl» var det enda ord, hvarmed biskopen besvarade denna uppmaning,\nunder det hans skarpa forskande blickar öfverforo församlingen.\n\n»Pengar» återtog han, i det han rätade ut sin ståtliga gestalt, »är vårt enda\nräddningsmedel — men alla våra tillgångar äro tyvärr uttömda och hvar finna\nnya källor? — Alltsedan Gyllenstjernska affären vägrar, såsom vi alla veta, ryske\nministern nya tillskott; på England står nu vårt sista hopp — men hvar finna en\nunderhandlare?»\n\n»Här, här!» ropade några unga officerare, höjande ölmuggarn, bortifrån ändan\naf salen, under det de öfriga stodo tysta.\n\n»Har Ni då eftertänkt, go” herrar», fortfor Juslenius, i det han vände sig till de\nunga officerarne »att värjan är till ringa tjänst vid underhandlingar; och att\nvägen leder vid ringaste felsteg till Rosenkammaren eller Hvita hästen. Nej så\nmycket ser jag klart, att försiktighet är att föredraga framför mod.»\n\n»Vi hafva bådadera!»\n\n»Est multis certare datum, sed vincere paucis, det är: många stridsmän, få\nsegervinnare», svarade biskopen, under det att ett nästan omärkligt leende\nöfverfor hans anlete. — »Då jag icke ser någon af mina äldre vänner, som vill\ngöra mig den äran stridig, är, jag färdig att själf åtaga mig detta ämbete. — Men\n\n55", "meta": "[]"}
{"image": "images/pg65580/56.png", "markdown": "hvar finna ett säkert rum, där man ostörd kan underhandla?» återtog han, då\ndet bifallssorl som följde på hans erbjudande tystnat.\n\nAlla sågo menande på hvarandra och ingen syntes hafva lust att taga till ordet.\nSinius, som icke glömt den leende min, med hvilken åldermannen åsett hans\nreträtt vid den storm af ovilja som hans medlingsförslag uppväckte, utan hela\ntiden funderat på någon passande vedergällning, var den som först bröt tystnaden.\n\n»Vi hafva» sade han, »en gammal hedersman ibland oss, som ofta sagt att\ndet högsta han önskade här på jorden vore att hans pipbruk måtte få lån af\nständerna och komma i flor och anseende och \"att han därför vore villig till allt\nför att kunna göra sitt parti en tjänst\" — hvad säger ålderman Smedman härom?»\n\nÅldermannen som icke noga hört på hvarom frågan handlade, förklarade genast\natt allt hvad han ägde i löst och fast stode till partiets tjänst, ty utan partiet\nkunde ju aldrig riket komma till en reel kredit, ett yttrande från den allt annat än\nmodige åldermannen, som uppväckte ett högljudt jubel från de unga officerarnes\nsida. Det dröjde en god stund, innan biskopen återvann ordet.\n\n»Det är ett farligt förehafvande som min ärade vän nu åtager sig», började\ndenne till Smedmans stora förvåning. »Men det måste vågas, ty att handla utan\nengelske ministern är det samma som att bygga på lösan sand eller åtminstone\nlika fåfängt», fortfor han med en förstulen blick på Sinius, »som vissa af mina\närade ståndsbröders försök att utfinna lapidem philosophorum, medium inter\nSubstantiam & Accidens eller medium inter Spiritum & Corpus, för att nu icke\ntala om deras fåfänga försök att finna qvadraturam circuli, perpetuum mobile\neller det rätta uttalet af ordet Cicero. — I vårt partis namn», återtog han med\nallvarlig stämma, »tackar jag emellertid min ärade vän Smedman. Måtte icke\nframtiden väcka ånger inom hans själ för det att han vågat så mycket för sitt\nkära holländska pipbruk.»\n\nHärmed var öfverläggningen slut och det bestämdes nu att underhandlingen\nskulle äga rum följande afton. Smedman skulle till denna tid hafva upptagit en\nbakport på sitt hus, hvilken hittills varit uppfylld med gamla tjärtunnor och dylikt\nskräp. Härigenom hoppades man kunna vilseleda förräderikommissionens spejare,\nhvilka allt sedan Gyllenstjernska affären haft dubbel aflöning, hvarigenom deras\nmisstänksamhet och spaningsifver snart sagdt icke mera kände några gränser.\n\nSedan åldermannen hunnit öfvervinna den första öfverraskningen, gick han in\npå allt hvad man föreslog honom, hvilket hade till följd att de unga officerarne\ntill slut ville bära honom i guldstol genom salen. Han tyckte, sade han, att hela\naffären var en sådan småsak, att »han icke behöfde tänka på den mer än på ett\nfartyg som gick från Riga till Stockholm midsommartiden».\n\nDet var därför i den mest upprymda sinnesstämning som han utkom i rummet\nutanför, där han satt ifrån sig sitt spanska rör. Hans skinande anlete utvisade\nett fullkomligt glädjerus. Han inlät sig därför i samspråk med en »tjänande\nbroder» och skrattade helt öfvermodigt, då denne berättade att han, under det\nde högvälborna herrarne haft sin öfverläggning inne i salen, tyckt sig se själfva\n\n56", "meta": "[]"}
{"image": "images/pg65580/57.png", "markdown": "hin onde i dörren till det yttre rummet.\nÅldermannens munterhet hade till följd att historien genast blef bekant.\n\nBiskopen själf tog vaktmästaren, gamle Kinkel, i förhör. Han hade varit ner på\nkällaren efter knaster, svarade han på biskopens fråga. Men — därpå kunde han\nsvärja en dyr ed — han hade noga stängt alla dörrar efter sig samt dessutom\ntillsagt vakten i nedersta trappan att hafva ögon och öron öppna och gifva det\nsedvanliga tecknet, om något misstänkt skulle spörjas. Detta oaktadt satt den\nförfärligaste figur han någonsin skådat midt ibland glöden i spiseln, då han kom\nupp igen. Svart som kol var han, och luden var han öfver hela kroppen; därjämte\nhade han ett par stora rullande eldklot till ögon.\n\n»Nå hvad gjorde han då vid dig?» frågade biskopen.\n»Ingenting! Han befallde mig blott tre gånger att öppna dörren till trappan. Den\n\nsista gången dånade det till så förfärligt i skorstenen, och hela golfvet hvälfde\nsig så att mina ben skälfde ackurat som asplöf.»\n\n»Och då öppnade du för honom?»\n\n»Ja, hvad i all världen skulle jag göra, Ers högvördighet? Men när jag så öppnat\ndörren och skulle se mig om, var satan försvunnen — och ett bittert svafvelos\nvar det enda han lämnat efter sig. — Men Gud vare min själ nådig», mumlade\nhan för sig själf, »som talar om sådant vid midnattstid.»\n\n» Min käre Kinkel», sade biskopen, »med ett rent samvete reder man sig både\nför spöken och hin håle. Emellertid lyster det mig att i morgon tala litet mera\nvid dig om dina syner.» —\n\n»Säkert någon ny spion som mössorna sändt oss på halsen», hviskade han till\nWrede, som följde honom ned för trapporna. »Det torde för alla händelsers\nskull vara försiktigast, om man utsätter sammankomsten till någon annan dag\nlängre fram i veckan, i fall någon af deras uteliggare, tack vare gamle Kinkels\nefterlåtenhet skulle fått nys om saken.»\n\nÅldermannen hade gärna velat sluta sig till biskopen för att få lämna klubben\ni sällskap med några af de högadliga herrarne. Detta hade likväl icke lyckats\nhonom, och han stod nu tankfull, lutad mot sitt spanska rör, inom sig förargad\nöfver de höga herrarnes stolthet och högfärd.\n\n»De vilja endast ståta med sina namn», mumlade han för sig själf, »under det\nandra få draga lasset; men kommer nog dag för dem ock.»\n\nNågra unga officerare, som stannat kvar, hade slagit sig ned kring det stora\nbordet, som de framflyttat midt på golfvet, samt skaffat fram nya pipor och\nfriskt öl. Nu fick en af dem genom dörren se åldermannen. Vare sig att det\nsamtidigt föll honom in, att hans ekonomi för tillfället icke var i bästa skick, eller\natt han hade några gamla affärer oafslutade med den högvälaktade åldermannen,\nallt nog, han gick ut till honom och frågade med en artig bugning, om det icke\nbehagade honom att dricka en afskedsbägare, innan han aflägsnade sig, för att\n\n57", "meta": "[]"}
{"image": "images/pg65580/58.png", "markdown": "därmed på samma gång styrka sig för morgondagens farligheter. Åldermannen\nförklarade i förstone att han endast var en beskedlig köpman, som hade sin bod\nvid Packtorget och som icke egde sådana maner, som fordrades för att vara i\nlag med galanta och belefvade unga ädlingar. Men hur det kom sig, antingen\nnu dessa omständigheter betydde i hans ögon mindre så sent på natten, eller\nhans anspråkslöst angifna brister öfverskyldes af hans modiga erbjudande under\nöfverläggningen, hans tvekan öfvervanns och då hans skinande anlete omsider\nvisade sig i salen skulle man kunnat tro att han vunnit minst hundra procent på\nnågon hvetelast eller något strandvrak.\n\nHan erbjöds genast att intaga hederssätet vid bordet och det dröjde icke länge,\nförrän han i ord och later sökte skicka sig som en verklig präses. För hvarje\nmisslyckad latinsk glosa eller någon oskicklig åtbörd, hvarigenom han spillde på\nsig af det skummande ölet eller var nära att kullstöta sina grannars muggar, växte\nmunterheten. Han tyckte sig aldrig hafva haft så muntert. I sin fåvitskhet tillskref\nhan hela glädjen de kvicka infall om talg och tjära, hvarmed han tidt och ofta\nundfägnade sina åhörare. Själf skrattade han så, att den stora allongeperuken\nvar nära att i hvarje ögonblick lämna sitt fäste. Han ångrade nästan att han\nnågonsin hyst dåliga tankar om adel och officerare.\n\nSlutligen, då glädjen stod som allra högst, frågade plötsligt en af hans grannar,\nhvad han ämnade begära af partiet för den risk han underkastade sig genom att\nhysa underhandlaren: om han önskade lån, privilegier, eller rent af en dusör i\npenningar.\n\nFrågan kom något oväntadt och man kunde icke så noga veta, hvad åldermannen\nsvarat, om han hört den framställas på ett annat ställe och under mera förtroliga\nförhållanden. Nu tog han henne endast som ett dåligt skämt.\n\n» Visserligen», sade han, i det han antog en viktig min, »är jag endast en simpel\nkrämare, som endast har landets förkofran för ögonen, och ingen jude, som tager\nbetalt för det som borde åligga honom som en kär plikt. Risken är för öfrigt ej\nså stor, om man ej är klenmodig ...»\n\n»På klorna känner man lejonet», afbröt honom nu en officer, som hittills iak-\nttagit en tillgjord uppmärksamhet. »Det finnes svenska judar, som bekänna\nkristendomen, och de äro de värste — eller hur — lejon bland krämare?» utbrast\nhan, i det han förtroligt slog åldermannen på axeln.\n\n» Visserligen kallar jag mig blott krämare», svarade åldermannen något förnär-\nmad, i det han sköt hans hand tillbaka. »Men jag är äfven ålderman inom\nkramhandelssocieteten, skall min välborne junker veta. En man i min ställning\ntager aldrig penningar för dålig eller ingen vara. Om någon af herrarne vär\ngades besöka mitt ringa hus, skall det vara en mer än tillräcklig ersättning för\nall den risk och farlighet, som jag i morgon kommer att utsättas för.»\n\n»Hvilket tidsfördrifl» återtog den näst föregående talaren. »En visit i en hökar-\nbod? Hvarför icke lika gärna göra sina pas de Rigaudon i en silltunna?»\n\n» Välment får skam till tack», inföll åldermannen, som ändtligen började förstå\n\n58", "meta": "[]"}
{"image": "images/pg65580/59.png", "markdown": "att samtalet endast gick ut på skämt med hans person, »och måttligt prat kan\nvara bäst. — Ja, skratta Ni så mycket Ni lyster», tillade han, i det han med\nen min af sårad värdighet reste sig ur stolen. »Jag har sett många sådana\nsprätthökar som Ni, mina nosgranna herrar. Den ena dagen riden I stolta och\nstyfva i nacken på Era utmagrade ök genom gatorna; den andra sitta Ni för gäld,\ndär hvarken sol eller måne lyser.»\n\n» Och jag har sett månget krämarlejon», inföll en af officerarne, »som den ena\ndagen fegt krupit under hästbuken för att rädda sig undan sina egna vänners\noch dryckesbröders raseri och den andra dagen varit nog morsk att skryta öfver\nsitt anscende och sina penningpåsar.»\n\nDetta yttrande, som hade afseende på åldermannens uppförande under upploppet\npå Norrmalmstorg, väckte mycket munterhet. När skrattet ändtligen tystnat,\ntyckte några af de äldre att det var synd om åldermannen och togo hans parti.\n\n»Se så, gamle Göran, vår helige skyddspatron», ropade de åt honom »stoppa ner\nnäfven i byxsäcken, och drick stopet i botten med oss!»\n\n»Det var ej så illa men't! — Nästa gång skall jag gifva dig en dukat i ränta för en\nniodalerssedel från jul till kyndelsmässan, om du slår Meijersdorff på truten.»\n\n» Och jag skall votera begrafningshjälp åt mor Katrina, ditt eget kära vif, om\npolisen skulle föra dig till Rosenkammaren!»\n\nMen under det att man sålunda ropade om hvarandra, råkade åldermannens\nsinne i eld och lågor. Hvad som mest retade honom var att han, en medlem af\nborgarståndet och kramhandelssocieteten, sattes i jämnbredd med slaktare och\ntenngjutare.\n\nHan skulle anmäla det i ståndet, sade han. En deputation skulle afgå till\nridderskapet, de skulle få göra, som en af deras likar nyss fått göra, på knä bedja\nom tillgift.\n\nMen så kom yttrandet om begrafningshjälpen och detta var droppen som kom\nhans vredes kärl att alldeles koka öfver. Han fattade ett säkert tag om det\nspanska röret och skulle just höja sig på tåspetsarna för att med ett duktigt slag\ni ansiktet vedergälla den siste talaren för hans yttrande, då käppen rycktes ur\nhans hand, och den som afslagit hans inbjudning tog ordet.\n\n»Det är, parbleu, icke riktigt comme il faut, mina vänner att låta sig på detta\nsätt tilltalas af en simpel krämarjude. Han tror sig minsann vara en stor patron\nför det han får kallas mössa som vi. — Jag föreslår därför ett memorial så lydande:\nom denne man vidare vill yttra sig, får det endast ske till sin peruk.»\n\nFörslaget vann stormande framgång, Åldermannen hade icke ens hunnit att\ntänka på motvärn förr än hans stora okammade allongeperuk frånrycktes honom\noch uppsattes på en af lampetterna. Fattad af kraftiga händer ställdes han\nsedermera midt framför densamma med en ölmugg i handen.\n\nÖfvermakten var stor, och modet som förgick med ruset, ej så stort som Goliaths.\n\n59", "meta": "[]"}
{"image": "images/pg65580/60.png", "markdown": "Han fogade sig därför om än motvilligt efter deras galna påbud för att rädda\nsig undan vidare pojkstreck. Men genom denna förändring blef hela hans väsen\nliksom bilden af ynklig undfallenhet. Det röda skinande anletet, stort och pussigt.\ndå det icke längre infattades af den yfviga peruken utan endast omgafs af några\ngråröda hårtestar, hade ett så ödmjukt uttryck, att några af de äldre bland\nsällskapet trädde emellan och förmådde de värste upptågsmakarne att upphöra\nmed sitt gyckel. Man återgaf nu åldermannen hans peruk och under det han\nmed vredgade åtbörder och hotelser närmade sig dörren, dracks under skrål och\nskratt hans välgångsskål. Man hoppades att deras ärade gäst icke skulle neka\ndem sina dukater om de någon gång skulle komma i behof, då de ville betala\nhonom ända till tvåhundra procent.\n\nDet bör icke förvåna någon att åldermannen sedan han väl kommit ned för\ntrappan, med ursinniga blickar såg upp mot det kvarter eller lokus, där han lidit\nså mycken smälek. Han nästan ångrade, under det han kände på sin peruk och\nundersökte sitt rör, att han icke haft en jättes krafter, så att han riktigt kunnat\nlåta dem smaka karbasen.\n\nUnder det han vandrade till sitt hem uppgjorde han den ena hämdplanen efter\nden andra. Hela partiet, mumlade han för sig själf, var endast en samling af\nhögfärdige gubbar eller unge öfversittare. Hattarne voro — ja, äfven de unge\nofficerarne af partiet — ett anständigt folk, som hyste vördnad för ålderdomen.\nMånga officerare af hattpartiet hade i forna dagar gästat hans bodkammare\noch hållit till godo med en god sup ratafia eller holländsk genever samt en bit\nparmesanost.\n\nOm de retade honom rätt, kunde han vara karl för att spela dem ett spratt.\nHan kunde ändra sin vimpel ännu en gång, trots allt prästsnack — men hur\nkomma ifrån biskopen och mötet dagen därpå? Asch, det gjorde detsamma. Han\nskulle visa att han både ville och kunde hämnas, det fick kosta hvad det ville.\nEmellertid tänkte han först sofva på saken.\n\nOch med denna kloka föresats satte han nyckeln i sin port.\n\nMen det är ett gammalt ordspråk, att det är långt mellan bägaren och läppen.\nNär åldermannen insatt den stora portnyckeln i låset, kunde han omöjligt vrida\nomkring honom, och sedan han en längre stund förgäfves försökt göra det med\nuppbjudande af alla sina krafter, kom han till sin förvåning under fund med att\nporten redan var uppläst. Det var på håret att han vridit af det nya nyckelaxet.\nMumlande en massa ovett öfver tanklösa pigor och slarfvige bodbetjenter, var\nhan just i begrepp att stiga inom porten, då han hörde en röst förtroligt tilltala\nsig; och när han vände sig om, såg han en mörk gestalt skymta fram ur dunklet.\n\nDet var Bisot. Han hade sett åldermannens fåfänga försök att komma in under\ntak, sade han, och som han tyckte att det var upprörande att en gammal aktad\nborgersman skulle behöfva gå gatorna omkring utan att finna tak öfver hufvudet\nunder natten, hade han skyndat till hans hjälp. Om porten ej kunnat öppnas,\nhade åldermannen kunnat få husrum öfver natten i hans logis, som icke låg långt\ndärifrån.\n\n60", "meta": "[]"}
{"image": "images/pg65580/61.png", "markdown": "Åldermannen kände sig smickrad af så mycken uppmärksamhet. Mottaglig som\nhan för tillfället var för hvarje vänlighet, kunde han icke nog hjärtligt uttrycka\nsin tacksamhet, och frågade slutligen om icke hans högt ärade vän, ehuru det\nredan var efter midnatt, ville följa med honom in i hans rum för att vid en pipa\ngod knaster vidare utveckla sina åsikter om den dåliga profiten af de inhemska\nmanufakturerna och nyttan af att endast lita på utländska kommissionärer då\nfråga var om handelns och kreditens uppkomst.\n\nvit.\n\nDet var en vacker dag vid pass en vecka längre fram i tiden. Man närmade\nsig midsommarshelgen och landtfolket, som slutat sådden och inte ännu börjat\nhöskörden, hade mera ledigt att fara in till staden med sina lass för att sälja sina\nlaggkärl eller sin säd på Norrmalmstorg eller sina finare landtmannaprodukter\nutanför Jakobs kyrka. I synnerhet på Regeringsgatan var det ett hojtande och\nett skrikande, som aldrig tycktes taga någon ände. Man kunde vara frestad att\ntro att sekreta utskottet tagit sig för att ställa till ett inbördes krig, om icke\nfärdemännens glada uppsyn gifvit till känna att deras rop endast var ett sätt\nför dem att gifva luft åt sin glädje öfver att komma till staden eller att visa sin\nmandom för stadens vackra tärnor.\n\nHvad hade de för öfrigt att göra med krig och sekreta utskott? Af sina grannar,\nsom kanske för många år sedan varit inne i staden, hade de måhända hört\n— måhända inte — att kungen öfverlämnat makten åt några visa män i stora\nallongeperuker. Och detta var troligen i det närmaste allt hvad de visste om\nSverige såsom stat betraktadt. Det var också nog för dem; ty skulle ryssen eller\ndansken verkligen lägga sig i staten Sveriges »domestika angelägenheter» fordra\nt. ex. att rådsherrarne skulle bära franska modeperuker, i stället för de yfviga\nallongeperukerna, skulle de nog tids nog få lära sig hvad man ville att de skulle\ngöra. I nödfall »man ur huse, annars hvar sjette, femte eller fjärde, allt eftersom\nfaran kräfde. Och sedan leken en gång börjat, skulle myrorna i sin stack aldrig\nkunna gå mera blindt mot den farliga ström, som gjorde hål i deras hus, än\ndessa larmande, hojtande svenska bonddrängar skulle gå löst på ryssen.\n\nI närheten af Tre Remmare låg vid den tiden ett gammalt tvåvåningshus af sten.\nI stället för att längre följa med folkströmmen kunna vi ju gå dit in.\n\nVi stanna i ett stort och ljust hörnrum med väggbeklädnad af blå sammetsply\nMen denna var urblekt, delvis till och med bortsliten, samt hade på vissa ställen\nendast ersatts af det randiga lärftsfodret. Äfven fönsteromhängena af blå sammet\nvoro illa medfarna. Möblemanget var i ett något bättre skick. Det stora bordet\ni ena hörnet af rummet med sin stora förgyllda lejonfot och duk af gul damast,\nkantad med blå silkesfransar, samt de små förgyllda, gulklädda kullerstolarna,\nden konstigt utsirade eldskärmen, den stora spiselmålningen — svart tryck på\nhvit atlas — föreställande evangelii förkunnande i norden, samt slutligen och\nframför allt det lilla dyrbara i svart lackerade bord i ena fönstersmygen, vid\nhvilket två fruntimmer för tillfället voro sysselsatta med att tillverka spetsar\noch falbolaner, antydde i sitt sammanhang att man verkligen befann sig i en\n\n61", "meta": "[]"}
{"image": "images/pg65580/62.png", "markdown": "adelsfamilj af gamla tiden.\n\nFriherrinnan von Buddenbrock, som i sällskap med sin vän fröken Liewen var som\nbäst sysselsatt där inne med att bereda sig till det storartade firandet af kungens\nfödelsedag, skulle säkerligen, vid minsta antydan om att något mankerade i fråga\nom polityr eller förgyllning, med det mest förtjusande småleende försäkra att\nmin herre nog såg riktigt. Det var så! Dessa möbler voro verkligen trasiga! Men\ndessa trasor voro intressanta. Dessa tapeter t. ex., förr så dyrbara och försedda\nmed så många utländska mönster, voro för henne en »frappante imitation» af\nSverige, och, enär hon framför allt ville vara svenska af gamla tiden, hade hon\ndärför valt detta rum, oaktadt dess förfallna skick, till sitt eget.\n\nMen vi skola icke skrämma de båda damerna med våra stora stöflar, långa byxor,\npomaderade hår och kantiga åtbörder. Vi kunna ju icke en gång de trettiofyra\ntempi, som fordras för att handtera vår hatt. Låtom oss därför vara tysta och\nbegagna oss af vår osynliga tillvaro för att lyssna till deras samtal, under det att\nde låta sina nålar flitigt raspa i sidentyget.\n\nSå vidt vi våga döma, trots det väl anbragta sminket, torde fröken Liewens\nålder varit omkring trettio år, snarare öfver än under. Om hon således icke\nlängre hade kvar all ungdomens fägring, voro hennes anletsdrag likväl ännu\nganska intagande. Mörka, blixtrande ögon, en välformad näsa och en mun,\nsom då hon log — och detta gjorde hon långt ifrån sällan — visade tvänne rader\npärlhvita tänder, borde lätt kunna försätta ett manligt hjärta i brand. Det\nvar dock i synnerhet hennes ståtliga växt och förnäma väsende samt allra mest\nden stora förmögenhet, som hon fått i arf efter sina föräldrar, som samlade de\nflesta rekryterna till hennes beundrareskara. Man hade länge undrat hvarför\nhon icke funnit »den rätte». »Hon kan icke lida hymens rosenbojor», tänkte\nhennes »uppvaktande» kavaljerer. »Ett så charmant hufvud som hennes kan\nicke trifvas med hvardagslifvets enformiga sysselsättningar eller finna behag\ni hemlifvets lycka. Hennes oroliga själ måste dagligen finna rörelse», skulle\nhennes kvinnliga umgängesvänner hafva svarat. »Fröken Liewen», hette det på\nde politiska klubbarna — ty hennes förmögenhet gjorde henne med eller mot sin\nvilja till ett politiskt föremål — »fröken Liewen föredrager möståndet och ägnar\nsina penningar, sin tid och sitt geni åt fosterlandet. Tillsamman med sin goda\nvän friherrinnan Buddenbrock anför hon »fruntimmershattarne», krigspartiet af\ndet svaga könet — och en svår politisk intrig är för henne mer än hela världens\nkärlekly\n\nDen som närmare kände henne visste att hon tidigt förlorat sina föräldrar och\nuppfostrats hos aflägsna släktingar, hvilka krusat för den rika arftagerskan och\nlåtit hennes vilja i allt vara rådande, hvarigenom hennes af naturen fåfänga och\nnyckfulla sinne blifvit ännu mer excentriskt. Nu hade den ene friaren efter den\nandre anmält sig; men alla hade måst återvända med oförrättadt ärende. En\nhade haft brist på geni, tyckte hon, en annan haft landtliga later, en tredje\nför få anor. »Hon kunde icke lida», hade hon en gång yttrat i ett obevakadt\nögonblick, »dessa ädlingar från provinsen, hvilka den ena dagen lefde på rågbröd\noch hafresoppa, drucko öl ur lerstop, snöto sig i rockskörtet och spottade högt\n\n62", "meta": "[]"}
{"image": "images/pg65580/63.png", "markdown": "i taket och den andra dagen foro upp till riksdagen och lekte gentilshommes,\nköpte sig broderade rockar för partipengarna, dansade menuett på de kungliga\nassembléerna, och ansågo sig nog goda för att anhålla om en ung dams hand,\nhvars kjortelfäll de i själfva verket icke voro värdiga att ens hålla i, än mindre\nkyssa.»\n\nDessa elaka ord, hvilka likasom allt elakt spredos mycket fort, förbittrade de\nunga kavaljerernas sinnen. Därtill bidrog äfven en nidvisa, som författats af\nen anonym och som handlade om »Hönan, som ville lära tupparna gala.» Den\nsjöngs på en mycket känd air, och nu led den nyss så firade den smäleken att se\nsin beundrareskara för hvarje dag glesna.\n\nEn kavaljer var henne likväl uppriktigt trogen i alla lifvets skiften och denne\nvar Laforme. »Han hyste», hade han en gång sagt, »den djupaste respekt och\nvördnad för hennes kvickhet och geni. Hon var den snillrikaste kvinna under\nsolen, och allt sedan han haft den stora nåden att få samtala med hertiginnan af\nMaine, hade han aldrig träffat någon dam, som kunnat föra en konversation så\nsnillrikt som hon.»\n\nDen värde hofjunkaren tycktes också vara, tack vare sin ihärdighet, på god väg\natt nå sitt mål och varda ägare till det stora Stjernnäs. Det gamla ordspråket\natt trogen kärlek vinner skulle därigenom på nytt visat sin giltighet. Något\nvisst förelåg ju inte, hvarpå man kunde stödja sin spådom. Men ett eller annat\nsmådrag, så begärligt för ryktessmidaren hade dock uppsnappats. Sminket,\nvisste man, flöt icke mera ut så lätt öfver hennes kinder, korsetten måste gång\nefter annan göras vidare, kammarjungfrurnas fingrar kändes allt mera klumpiga\noch tafatta, och ifrån att hafva skämtat öfver allt som kunde få namn af kärlek\noch äktenskap, hade hon plötsligt slagit om. Hon hade till och med förklarat, till\nsin vän friherrinnans stora förvåning, att kärleksberättelsen om »den asiatiska\nBanise eller det blodiga, men modiga Pegu» djupt rört henne. Det hviskades\nockså om att hon nyligen skulle låtit någon af de yngre bland hofmännen i\ntydliga ordalag förstå att fästningen, om än så svår att storma, likväl icke vore\nointaglig.\n\n»Sakta, mon amie», inföll fröken Liewen lifligt, i det hon fäste ögonen på\nfriherrinnan och lät sina hvita händer sjunka ned på broderiet, »pour le badinage\nbon, pour le mariage non. Må han dö, som du säger, af pur chagrin, men min\nhand får han aldrig.»\n\n»Icke tänker väl mon ange continuera i sitt möstånd så länge hon Iefver? Laforme\när ju en hygglig ung man — af adel.»\n\n»Hans farfar var ju kock! —»\n» Malice; — hans träd[5] går tillbaka med sina rötter till Frans I.»\n\n»En ganska ledig konversation; men, mon Dien, hvilken kavaljer! Veklig,\noch lat i allt utom i konversationen — slösaktig — dum.»\n\nlig —\n\n»Grand Dieu, med hvilken värme söta s\n\n'ster säger allt det där», sade friherrinnan\n\n63", "meta": "[]"}
{"image": "images/pg65580/64.png", "markdown": "småleende; »den stackars mannen måtte verkligen djupt hafva sårat dig på sista\nassembléen?»\n\n»Å propos friare och fester» sade fröken Liewen i det hon återtog sitt arbete,\n»har majestätet tagit någon ny démarche mot Ulrika?»\n\n» Han har yttrat sin höga disgrace öfver monsieur le baron, för dennes uppträdande\npå hans sista s. k. barnbal i Carlbergsparken, och hotat att sända honom öfver till\nFinland. Hans »egen» grefvinna lär emellertid snart återvända till hufvudstaden\noch hon torde vara vårt bästa skyddsmedel.»\n\n»Sedan den där fatala aftonen, du minnes, då han moquerade sig öfver mitt\nyttrande, att han kunde göra sina romanresor med sina galanter ända intill\nhjärtat af Chatelet i Paris, blott han upphörde att skänka Ulrika sin höga\nuppmärksamhet, har han flere gånger sagt, att han aldrig skulle glömma en\nsådan förolämpning.»\n\n»Det är olikt honom att länge trifvas med dåliga tankar mot sin omgifning. Han\nvar ju mycket nådig mot Henrik innan han for.»\n\n»Blott några skämtsamma ord och ett vänligt handslag, då Henrik förklarade på\nhans fråga, om han vågade gifva sig ut på sjön under en så stormig och mörk\nnatt, att han ville trotsa hvarje oväder, när han finge den nåden att öfverbringa\nHans Maj:ts order till trupperna att hålla sig redo för att tåga mot gränsen.»\n\n»Blott min man, generalen, ville vara så obligeant och slå dessa välsignade ryssar\n»en granda bataille», tillade hon tankfullt, »skulle jag vilja bjuda både Hans\nMajestät och hela dess hessiska anhang på kalas.»\n\n»Ja, och om jag vore karl», inföll fröken Liewen lidelsefullt, i det hon fäste sina\nblixtrande ögon på sin vän, »jag skulle gå till fots genom snödrifvorna ända till\nFinland för att få deltaga i nederlaget på dessa ryssar.»\n\n»Inte sant! Våra krigskrokader voro ju förtjusande på sista assembléen», återtog\nhon, i det hon kokett vände en liten bandros mot friherrinnan. »Så intagande\nflickor som Ulrika borde förmå alla mössor att lämna fanan.»\n\n»Ah, mon amie, tala icke om Ulrikal» svarade friherrinnan med en min, som på\nsamma gång utvisade trötthet och likgiltighet. »Hon är ju icke mäktig af någon\nenda stor tanke. Ej en droppe von Hagedorn flyter i hennes ådror. Såg du, par\nexemple, hennes courtoisie för den där finske glopen för några dagar sedan i\nKungsträdgården. Hon negligerade ju totalt vår aimable baron?»\n\n»Nej, söta syster, jag dröjde så kort tid kvar och är verkligen allt för litet curieuse\natt efterfråga namnet på alla unga män som svärma här ... men att negligera\nbaronen var oförlåtligt.»\n\nNu öppnades dörren sakta på glänt och en kammarjungfru stack in hufvudet\noch anmälde att monsieur Laformes franske kammartjänare varit »där ute»,\nför att höra om hennes nåd friherrinnan var hemma. Men hon hade sagt att\n\n64", "meta": "[]"}
{"image": "images/pg65580/65.png", "markdown": "friherrinnan var utfaren, hvarpå han åter svarat att hans herre skulle komma\nåter kl. tre, för att göra sin formliga visit.\n\n»Det är ändå en särdeles artig man, denne hofjunkare», sade friherrinnan, då\nkammarjungfrun stängt dörren efter sig. »Men han kan icke jämföras med baron\nMeijersdorff, på hvilken man tydligen kan se att han frequenterat le Beau Monde\ni Paris.»\n\n»Såg mon amie, med hvilken grace baronen hälsade då vi möttes i går i allén;\n— med hvilket utsökt behag förde han icke sitt spanska rör! — Ja, ända från\nbandrosen i hårpiskan till skospännet är han en fullkomlig ädling.»\n\n»Han är också af god och gammal adel», inföll friherrinnan, i det hon upphörde\nmed sitt arbete. »Hans far, skall du veta, var en mycket förtjänt officer, som ofta\ncamperat tillsamman med min far, von Hagedorn, och han själf saknar icke häller\nmeriter. Om ryktet talar sant, lär han hafva utmärkt sig för stor bravoure i\ncampagnen vid Rheinströmmen. Sedermera, då han tjänstgjorde vid regementet\nDeux-Ponts, lär han hafva varit den skickligaste fäktaren vid regementet.»\n\n» Äfven jag har hört detsamma och har svårt att förstå Ulrika, som visar honom\nen sådan disgrace.»\n\n»Han vågade ju till och med sitt lif för hennes far den där aftonen, då det stora\ntumultet var på klubben. — Jag kan aldrig tro annat än att Lagercrantz hade\nsitt finger med i det spelet ... men därom ville Buddenbrock aldrig höra talas.\nDå jag bad honom akta sig för Lagercrantz, sade han alltid att denne vore en\ntapper officer, som tjänat under gamle kungen, och en sådan borde han alltid\nanse såsom en god vän...»\n\n»Men, se här är ju Ulrika», afbröt hon sig, då denna i detsamma inträdde. »Hvad\n\ndu ser blek ut; — en flicka med god éducation bör alltid söka att hafva en järn\ncouleur.»\n\n»Mig fattas intet», svarade Ulrika, i det hon lutade sig ner öfver fröken Liewens\nsybåge.\n\n»Du säger det där intet, i en så besynnerlig ton», sade fröken Liewen och såg\nupp på henne med en frågande min; »jag ser att det icke är riktigt väl, mon\nange. Skall jag hämta litet ungerskt vatten?»\n\n»Förlåt mig, min vördande mor, för min brist på éducation», sade Ulrika med\nett eget tonfall i rösten, som antydde att det icke var första gången hon fick\ndenna förebråelse; »men jag hörde nyss en så ryslig historia af Sara, som hon\nfått höra af monsieur Laformes kammartjänare ... »\n\n»Hvilket skvaller har Sara roat sig med nu igen», afbröt friherrinnan henne\nhäftigt, i det hon antog sitt vanliga stränga och högdragna utseende. »Säkert\nnågon borgarfru som tagit lifvet af sig vid Sillhofvet, för att göra sin man förtret,\neller har måhända vår lilla söta Clemence fått den farliga hundsjukdomen som\nlär gå på landet?»\n\n65", "meta": "[]"}
{"image": "images/pg65580/66.png", "markdown": "»Den unge kavaljeren, som Henrik presenterade för oss i Kungsträdgården, lär i\ngår eller i förgår blifvit skjuten af baron — Meijersdorff.»\n\n»Min son Henrik gör då aldrig annat än sottiser, sade friherrinnan likgiltigt, i\ndet hon återtog sitt arbete. »Kan du tänka dig, kusin», återtog hon, vändande\nsig till fröken Liewen, »sådan löjlig idé att icke allenast presentera den unge\n&tourdin för mig utan äfven uppgöra kusinskap mellan honom och Ulrika?»\n\n»Redan första dagen han var i residenset lär den unge finnen hafva öfverfallit\nnågra äldre officerare .... och huru tölpaktigt bar han sig icke åt, då han i vår\nnärvaro var färdig att för ett blott raljeri draga värjan.»\n\n»Han är af gammal adel», invände Ulrika. »Henrik sade att hans far och vår\nvarit goda vänner och krigskamrater under den stora ofreden.»\n\n»Att tala om gammal adel, när frågan är om Svenskesläkten» — friherrinnan\nryckte på axlarna med en åtbörd af förakt. »Ingen med det namnet kan uppvisa\nfyra rena anor. Hans farfar hette som yngling Carl. Hvad tjänst denne hade där\nute vid kommissariaten i Tyskland och Polen känner man icke så noga, men att\nhan hembragte en otrolig summa pengar, för hvilka han — jämte dem han sedan\nvann på kaperierna i Göteborg — kunde på gamla dagar köpa sig flere stora gods\ni Sverige och bygga ett slott för att bevara sina röfvade ägodelar, det vet man.»\n»Och hans son, denne tölpens far», fortfor hon med ett ironiskt Icende, »hvilken\nsedan ärfde de röfvade ägodelarna, han var visserligen en ganska tapper officer,\nsom fäktade med stor bravoure i salig kungens campagner, men ...»\n\nHär tystnade hon tvärt, liksom något gammalt minne plötsligt skulle fått makt\nmed hennes tankar. Först efter ett litet uppehåll, sedan hon med ett forskande\nögonkast på Ulrika och fröken Liewen öfvertygat sig om att hon icke med sina\nord förrådt någon hemlighet, återtog hon:\n\n»Så gjorde ryssarne descente på kusten och brände godset. Allt som var röfvadt\nfrån den tyska adeln gick upp i rök, hvilket ju icke var annat än en försynens\nskickelse. — Hvad som sedan blef af hans änka, som var en ofrälse, är mig alldeles\nobekant och indifferent — voilå la toute histoire.»\n\n»Det kan vara ära nog för den unge mannen, tycker jag, att få mäta sig med\nen von Meijersdorff», sade fröken Liewen, i det hon återtog sitt arbete vid\nstickbågen. »Om han icke fallit på platsen, hade han fått lära sig att i framtiden\nicke förblanda en röd sköld med en gyllene eller tvänne hoplänkade, glanshvita\nvingar, nedåtvända, med tvänne skilda, svartgrå, uppåtsträfvande.»\n\n»Jag förstår icke, hvad min kusin menar med anspelningen på vårt vapen», sade\nUlrika, »men efter hvad Henrik berättat, skulle hans förfäder bragt sig upp med\nära, förstånd och mandom till adelsståndet och alltid visat sig som ärliga och\nredliga patrioter. Och inte kan väl min vördade fru mor räkna som ett fel att\nhela Svenskesläkten genom salig kungens långa krig bragtes till fattigdom?»\n\n»Men — mon ange — hvilken rodnad», skämtade fröken Liewen. »Jag tror i\nsanning att den unga vildhjärnan varit på väg att väcka mer än medlidande hos\n\n66", "meta": "[]"}
{"image": "images/pg65580/67.png", "markdown": "en viss dam.»\n\n»Fy, kusin, hur kan du tala så, skulle jag så mycket kunna glömma min börd?\nMen han är en ung, artig kavaljer, hvilken är olik alla dessa, som endast säga\nsmicker hela dagen. För öfrigt vet min vördade mor», tillade hon, »att jag afskyr\ndueller allt sedan bror Henrik duellerade med långe Sparren vid gardet.»\n\n»Men hvem är han då, denne yngling, som väcker ett så stort uppseende?»\nfrågade fröken Liewen, som under samtalets lopp blifvit mera intresserad af\nämnet.\n\n»Kusin såg honom säkert för några dagar sedan, då vi promenerade på Nya\nKungsholmsbron», svarade Ulrika. — »Vi talade ju då om hans uppförande i\nKungsträdgården.»\n\n» Ah! Ciel! — den unge mannen med det blonda hufvudet — en ståtlig växt, en\nviss medfödd air, intressanta anletsdrag — Ma petite har smak.»\n\n»En boute-feu utan skick och seder!» inföll friherrinnan.\n\n» Education skola vi gifva honom», svarade fröken Liewen i skämtande ton, »och\nhvad hans heta blod vidkommer, är ju den ystraste fålen ofta den bästa.»\n\n»Ja, den bryter åtminstone halsen af den, som skall tämja honom», skrattade\nfriherrinnan.\n\n»Se där kunna vi få höra närmare om händelsen», utbrast fröken Liewen, då\ndörren i detsamma öppnades och hofjunkaren med sitt mest nobla Icende trippade\nfram mot de tre damerna.\n\nLiksom han sett framför sig den utsöktaste pastej på vildt, skyndade han under\nett ständigt ordflöde att föra den ena af fruntimrens händer efter den andra till\nsina läppar. Först sedan denna ceremoni var afslutad och han fått tillfälle att\ngöra ett par vackra pas öfver Ulrikas långkoft, tog han omsider plats och kom i\nhyila.\n\n» Ah, min friherrinna», började han å nyo, »hvad det är fägnande att se er vid\nbonne santé. — Jag är alldeles förvirrad; men å propos, kan jag berätta för mes\ndames en lustig passage ... Ja, jag är så charitable att genast vilja stilla er\nnyfikenhet», tillade han, i det han kastade en smäktande blick på fröken Liewen.\n»Kunna mina damer tänka att den lilla finska björnungen har duellerat i dag på\nmorgonen!»\n\n»Ute på malmen?»\n\n»Det var så bestämdt från början, men hinder kommo i vägen ... enfin, det\nskedde vid Broströms värdshus på Djurgården.»\n\n»Han vardt ju svårt blesserad?» inföll Ulrika med en röst, som hon förgäfves\nsökte gifva en ton af likgiltighet.\n\n»Afbryt mig icke! — Man hade kommit öfverens att slåss på värja ... värjan\när en ädlings vapen, mitt älsklingsvapen — men man bestämde sig till slut för\n\n67", "meta": "[]"}
{"image": "images/pg65580/68.png", "markdown": "pistol. Meijersdorff sköt först. Han mankerade ... bom! ... så sköt den unge\nmannen ... nej: c'est å dire, först sköt den unge mannen ... Ah, parbleu\n\nja, pardon, mina damer, men denne monsieur Lemartin hos franske ministern,\ndär jag nyss haft äran déjeunera, gaf mig en så förtjusande lefverpastej och där\nvar en så magnifik Frontignac. Ah, parbleu, hvilken god smak på det vinet ...I»\n»Men duellen, ... duellen!»\n\n»Jag och baronen voro först på platsen, och det dröjde en god stund innan vår\nmotståndare infann sig; hans sekundant kom icke tillstädes. Det skulle vara\nHenrik, hörde jag, men han hade måst hastigt afresa till Finland.»\n\n»Min son måste resa i högst angelägna ärenden», sade friherrinnan, i det hon\nsåg ut genom fönstret.\n\n»Enfin ... jag hade varit nog omtänksam att låta min kammartjänare föra med\nsig en liten korg med några färska ägg, en bit parmesan och några flaskor godt\nBacharach och vi uthärdade därför morgonkylan som goda kamrater tills en ny\nsekundant kunde anträffas. Det blef unge Wrede som fanns i närheten.»\n\n» Vill min herre vara så charitable och snart stilla vår nyfikenhet», sade fröken\nLiewen. »Vi dö eljes af denna förfärliga sjukan.»\n\n»Enfin — som sagdt — den unge mannen sköt först och mankerade ... så sköt\nbaronen och mankerade. Vi satte nu i fråga om affären, som ju ändå gällde\nett blott lappri, borde continuera. Den unge mannen declarerade genast att\nhan ej hade något mot baronens person och hoppades därför att baronen skulle\nsäga detsamma och icke en annan gång mankera honom på hälsningen. Det\ndependerade således af baronen och af baronens sekundant, som var jag, att\ndecidera hur länge saken skulle räcka. Den först nämnde förklarade att han\nicke hade något emot den unge mannens person, men han hade andra skäl till\natt fortsätta. Den unge mannen begärde att få veta dessa skäl, men de sades\nvara hemliga. Duellen vardt alltså continuerad och nu sköt baronen den unge\n\n»Men endast helt doucement i vänstra armen» — tillade han, då han såg att\nUlrika icke tycktes väl upptaga den skämtsamma ton, hvarmed han omtalade\nhändelsen — »och sedan följdes vi alla åt till Lusthusporten vid bron, där vi\ntömde några vänskapsskålar, för att skölja ner allt groll. Den unge mannen\nhade stora skäl att fira en glad dag. Han hade, som jag sedan fick höra, samma\nmorgon fått höra att han skulle få lyfta ett större arf.»\n\n»En hop förtretliga processer, kan jag tänka», inföll friherrinnan. »Sådana äro\nvanligtvis det enda arf, som barn nu för tiden få efter sina föräldrar.»\n\nMedan Laforme fortfor att tala vidt och bredt om hur han fått kännedom om\ndenna arfshistoria och om arfvets storlek, efter hvad man gissningsvis antog,\nallt under det han anställde sina betraktelser öfver det sätt, hvarpå den lycklige\n\narftagaren efter all sannolikhet skulle komma att förstöra det samma aflägsnade\nsig friherrinnan och Ulrika i ett inre rum. När han därför efter en stund\n\n68", "meta": "[]"}
{"image": "images/pg65580/69.png", "markdown": "händelsevis kom att se sig om, märkte han till sin förvåning att han befann sig\nensam med fröken Liewen. Att detta icke gjorde honom vid sämre lynne, kunde\nman klarligen skönja på den själfkära min, hvarmed han granskade sin frisure i\nspegeln och lagade till rätta sin toupet.\n\n» Ack, min fröken», sade han, i det han gjorde sin röst ännu mera smäktande, »att\nen hel vecka sakna edert sällskap är värre än att stå i halsjärn på Packartorget.»\n\n»Min herre, vet att jag är ond på er sedan den sista picniquen, då ni liknade\nmig vid en affallen ros utan törnen. Jag hade i sanning god lust att visa att det\när svårare att plocka en sådan ros än min herre tror.»\n\n» Ah, belle Henriette, litet brutet är ju snart förlåtet!»\n\n» Allt skämt är likväl icke anständigt; — och tystlåtenhet framför allt», tillade\nhon, i det hon varnande höjde fingret. — »Denna har min herre glömt.»\n\n»Mon Dien, tystlåtenhet, hvilken osmaklig ragout gör icke den tillsamman med\nkärleken ... må vår mun tala vårt hjärtas språk ...»\n\n»Känner min herre den unge mannen som duellerade med baronen?» afbröt\nhonom fröken Liewen, utan att låtsa förstå hvarthän han syftade eller hans\nsmäktande ögonkast.\n\n» Visserligen känner jag honom något litet, svarade Laforme med ett öfverlägset\nIcende, då han märkte fröken Liewens allvarliga min ... »Det säges att han\nvelat äta upp porcelainskräftorna i garneringen kring laxmajonäsen hos Sparrens\nför några dagar sedan ... men »\n\n»Hör på! Han måste befallas till den kungliga assembléen!»\n\n»Quelle caprice! — Hans maladresse och kantiga åtbörder skola jaga bort alla\ndamer af condition.»\n\n»Låt detta vara min ensak! — Ulrika intresserar sig för honom. — Om baronen\nbortskickas till Finland, måste majestätet finna något annat hinder i sin väg. —\nNi förstår?»\n\n»Certainement! Men om skogens son icke lånar sig till en dylik komedi?»\n\n»Hviska honom i örat, att en viss fröken, som intresserar sig för honom, önskar\ndet.»\n\n»Ni, min fröken -?»\nFröken Liewen kunde inte annat än le åt sin kavaljers häpna uppsyn.\n\n»Ja, hvarför inte! Nu kan Ni få tillfälle att taga revanche med edert älsklingsvapen\n— men = raillerie å part — det var ju om Ulrika som det var fråga ... jag litar\nalltså på er zåle och er tystlåtenhet», afbröt hon sig, då hon i detsamma hörde\nfriherrinnans steg i rummet bredvid, och återtog sitt arbete.\n\nSamtalet fortgick sedermera en stund mellan hofjunkaren och de tre damerna.\nDet handlade nu för det mesta om tillredelserna till den kungliga assembléen\n\n69", "meta": "[]"}
{"image": "images/pg65580/70.png", "markdown": "och om franske ministerns, S:t Severins, stora middag för sina vänner några\ndagar senare, hvilken sistnämnda i synnerhet intresserade Laforme, som icke nog\nvarmt kunde framhålla de förtjänster i gastronomin och trancherkonsten, som\nministerns köksmästare monsieur Lemartin, städse lade i dagen.\n\nAssembléen åter intresserade damerna mera. Det hade lång tid förflutit sedan\nnågon dylik fest ägt rum på hofvet. Drottningen tyckte mera om att fördjupa\nsig i studiet af de heliga böckerna och det föregående århundradets kyrkofilosofer\nän att åskåda menuetter och contradansar. Äfven kungen älskade föga större\nsamkväm.\n\nMan visste ännu icke säkert om hans födelsedag skulle firas med assemblé eller\nom »festiviteten», såsom Laforme sade, »skulle utgöras af procession, predikan,\noratorium, skådespel eller bankett». Emellertid berättades det man och man\nemellan att komedianterna vid Bollhuset fått nådig befallning att hålla sig i\nordning och att hofskräddaren förfärdigat dyrbara dräkter åt dem. Denna nyhet\nhade skingrat många farhågor och under de senaste dagarna hade brodernålarna\ni staden varit i ständig rörelse.\n\nI öfverensstämmelse med tidens sed var Laforme ganska skicklig att föra dylika\nnålar. Han kunde sticka ett vackert kantbroderi till styfkjorteln eller rynka\ntill en prydlig falbolan, lika flinkt som någon yrkesbrodös. Och han var icke\nnödbedd, då han därigenom oftare fick tillfälle att fägna sina ögon med åsynen\naf la belle Henriette, än han eljes kanske skolat få. Först sedan man intagit »thé\nå Panglaise» och Ulrika tvänne gånger spelat Laformes sista air på klavecinen,\nfann han tiden vara inne att aflägsna sig. Det var också »gäspdags», tyckte\nfriherrinnan.\nI.\n\nDet var konung Fredriks sextiondesjette födelsedag. Redan länge hade förbere-\ndelser gjorts för att värdigt kunna fira densamma. Och nyhetsjägarne hade varit\npå flitig jakt efter underrättelser om allt det underbara och storartade som festen\nskulle komma att framte. Mången läcker kalfstek — för att icke ännu mer blotta\nyrkeshemligheterna — hade, till husfaderns stora ledsnad, satts på spettet för\nderas skull. Många blickar, värda konungariken, hade deras möda att samla\nupplysningar om den stundande kungliga assembléen inbragt dem.\n\nDeras berättelser gränsade ock till det underbara. Mäster Precht, visste några\nomtala, hade under en hel månad varit sysselsatt med att förgylla och bättra\nupp ornamenten i det gamla kungshuset. Hofkonterfejaren Schröder, som\n'afkonterfeja» 5 riksråd och 6 presidenter, hade haft ett ofantligt\ntta det gamla, bofälliga huset ett i sådant skick, att det kunde\nmottaga den lysande samling gäster som väntades. Och när dagen för festen\nslutligen vardt känd, när man kunde säga »i öfvermorgon» eller »i morgon blir\ndet», så visste alla människor hvad detta »det» betydde. Hela Stockholm var i\nrörelse. När man slutligen kunde säga »i afton», upphörde man till och med att\ntänka både på riksdag, politik och sekreta utskott.\n\n70", "meta": "[]"}
{"image": "images/pg65580/71.png", "markdown": "De unga fröknar, som varit så lyckliga att inbjudas på festen, hade troligtvis\nicke på länge fått en blund i sina ögon af pur otålighet. De hade uttömt hela sin\nuppfinningsförmåga för att narra sig till mera tyg till roben och styfkjorteln. Ja,\nmånga sömmerskors heder hade måst löpa sin kos för deras tårar och böner att\ngöra styfkjorteln några alnar vidare, än det mera anständiga mått af fyra och en\nhalf alnar, som yppighetsförordningen föreskref, tillförsäkrade dem.\n\nDen enda af alla hufvudstadens invånare, hvilken icke gladde sig åt högtidligheten,\nvar kanske kungen själf. Öfver hufvud taget älskade han icke stora assembléer,\noch detta både för dansens skull och för kortspelets, hvilket han rent af afskydde.\n\nUtom denna motvilja mot assembléer i allmänhet, tillkommo för dagen några\nsärskilda ledsamheter, som bragt hans annars goda lynne ännu mer ur jämvikten.\n\nDagen hade varit en fullkomlig olycksdag för honom. Bland andra förtretligheter\nhade den vackra Xismenes död kanske gjort det obehagligaste intrycket. Hvad det\nhade varit för lif och rörelse mellan Djurgårdens ståtliga ekar! Ett prasslande,\nett hoppande, ett flyende att hinna undan, öfverallt hvart man vände ögat.\nMuntert ljudande skall af trumpeter och valdhorn hördes på afstånd. Med spänd\nuppmärksamhet stodo jägarne i skogsbrynet, lyssnande efter de väntade älgarna.\n— Då kommer ett doft brus, ett sakta stönande djupt inne i skogssnåren. Det lät\nsom då vårfloden bryter sig fram genom den sega flodisen. I vida kretsar banar\ndet sig väg genom skogen. Brakande höras träden gifva vika medan dånet och\nstönandet blifva allt starkare.\n\nÄlgarna närma sig. Pass på, jägare, där ner på slätten! Vildt och förtvifladt är\nsprånget på den unga älgkalfven, då han flåsande störtar sig fram ur skogsbrynet.\nHjärtat klappar högt hos jägarne, där borta bakom de högstammiga ekarna.\nDeras ögon stirra på det flyende målet, handen hvilar på fängpannan, andedräkten\nhämmas. Gif akt! — Nu är den flyende inom skotthåll, tätt följd af den stora\nsvärmen af jakthundarna. —\n\nKungens öga strålar af glädje vid denna syn. Han är icke längre endast den\ngodmodige gubben med de slappa dragen. Jägaren och soldaten ha tagit befälet\nöfver konungen. Men hvarför skjuter han då icke »den fördömte ker». Jo\n— Pang! — Det blixtrar till mellan grenarna — en bom! Så förargligt. Den\nunga älgkalfven löper ju oskadd förbi genom skyttarne. Det är Xismene, den\nvackra Xismene, drottningen bland alla jagthundarna i det stora hundslottet vid\nCarlberg, kungens egen hund som ligger där i stället, drypande i sitt blod.\n\nUrsinnig af vrede lät kungen genast sluta jakten, och då jägarne vid de muntra\nsignalerna samlade sig, anställde han ett häftigt förhör, för att utröna hvem som\ngjort det olyckliga skottet. Det visade sig då att det var baron Meijersdorff som\nvar den skyldige. Denna upptäckt hade varit nära att försätta kungen i ursinne,\ndå Meijersdorff till följd af sina efterhängsna frieriförsök till fröken Buddenbrock,\nför hvilken konungen på senare tiden fattat en allt starkare lidelse, korsat hans\nintimaste planer.\n\n»Beim Teuffel, baron, att hafva en äkta David Bars, en bössa utan like, och\n\nn", "meta": "[]"}
{"image": "images/pg65580/72.png", "markdown": "uppföra sig som en sådan klåpare» sade han och vände honom tvärt ryggen,\nhvarpå han gaf en puff i ryggen på sin hoffalkenerare liksom han velat säga\natt han skulle riktigt förstå hvad han menade. »Men det är slut med det ädla\njaktnöjet i Sverige, mäster Björn», tillade han efter en stunds tystnad, »falkarne\ndö ut och, Gott im Himmel, det finnes ju snart icke en enda god bössa norr om\nÖstersjön.»\n\nMen detta var på långt när icke allt. Den brynta surkålen till middagen hade\nicke smakat väl. De stekta ostronen hade varit skämda, och hvad som var mest\nförtretligt, det trefliga aftonsamkvämet hos grefvinnan Casselstein hade måst\nförsakas för assemblén, kanske utbytas mot ett religiöst samtal med drottnin-\ngen, späckadt med bibelparaleller från Locenius eller någon annan af hennes\nälsklingsförfattare. —\n\nKlockan fem skulle festen taga sin början. Den skulle inledas med en prolog, till\nhvilken den populäre skalden Andreas Hesselius Americanus författat verserna.\nDärpå skulle följa skådespel och maskerad, hvarefter festen skulle afslutas med\ndans.\n\nEn dubbel rad af soldater var redan bildad från Riddarholmsbron upp mot stora\ntrappan. Gästerna, som samlats i riksrådet Creutz\" hus vid bron,[6] vandrade i\nlysande grupper på den mattklädda gångbanan mellan deras led. Det var ett\nöfverflöd af förbindliga ordvändningar, snillrika infällen, förtjusande ögonkast\nmellan de stolta kavaljererne i de guldbroderade röda och bruna rockarna och\ndamerna i de vida styfkjortlarna med sitt famnslånga släp. De hvita perukerna\nlutade sig med det utsöktaste behag mot de genomskinliga florsslöjorna, bakom\nhvilka man tyckte sig skönja den skönaste hy och de mest blixtrande ögon.\nVälformade ben i hvita silkesstrumpor gjorde så sirliga steg, de skimrande\nskospännena blänkte så gladt i solskenet, de små fruntimmersskorna med sina\nröda klackar, trippade så lätt på det mörkblå klädet, under det att det lysande\ntåget rörde sig upp för trappan till kungshuset. Det ena hurraropet efter det\nandra skallade från folkmassan som trängdes på sidorna.\n\n»En skön linhätta den där junkern har» hördes en röst bland åskådarne.\n\n»Ja, nu kunna de sprätta med dem», svarade en annan, »men när de äro döda\nlåta de vackert bli, ty ingen får hädanefter svepas med peruk — eller hur, madam\nNärsynt?»\n\nDen tilltalade var en välfödd matrona, som fåfängt sökt göra sig tillräckligt smal\nför att kunna tränga sig fram mellan soldatleden. I stället kom hon nu i vägen för\nden talande, som var ingen mindre än själfva slaktaremästaren Zachris Flåberg.\n\n»Sakta madam, sa” bonden till märren. Skall hon tränga om kull en hederlig\nborgare, bara för att få se på sådana här utklutade komedianter? — Nej, se bara\nhvad de sprätta med benen, det käns ackurat hela glitterverket som man fått\nlök i ögonen.»\n\n»Det ordet hördes att det kom från mäster själf det!» — hördes nu en annan\nröst strax bredvid falla in. — »Undan nu kärringar, med och utan kjortlar, när\n\n2", "meta": "[]"}
